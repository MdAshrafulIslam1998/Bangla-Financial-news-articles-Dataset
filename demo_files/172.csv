Serial,Title,Date,Author,News
172,রেমিট্যান্সে মিলবে আড়াই শতাংশ প্রণোদনা,2022-06-10,ইত্তেফাক রিপোর্ট,প্রস্তাবিত বাজেটে প্রবাসীদের পাঠানো রেমিট্যান্সে আড়াই শতাংশ হারে নগদ প্রণোদনা দেওয়ার কথা বলেছেন অর্থমন্ত্রী আ হ ম মুস্তফা কামাল। গতকাল বৃহস্পতিবার জাতীয় সংসদে ২০২২২৩ অর্থবছরের বাজেট প্রস্তাব উপস্থাপনকালে অর্থমন্ত্রী এ কথা জানান। বাজেট বক্তৃতায় অর্থমন্ত্রী বলেন ২০২০২০২১ অর্থবছরে দেশের প্রবাসী আয়ে রেকর্ড ৩৬ দশমিক ১০ শতাংশ প্রবৃদ্ধি অর্জিত হয়েছিল। তবে ২০২১২০২২ অর্থবছরের শুরু থেকেই প্রবাসী আয় কিছুটা হ্রাস পেতে শুরু করায় বৈধ পথে প্রবাসী আয় পাঠানোয় অধিকতর উত্সাহ দিতে আমরা এ খাতে প্রণোদনার হার দশমিক ৫ শতাংশ বাড়িয়ে চলতি বছরের জানুয়ারিতে ২ দশমিক ৫ শতাংশ নির্ধারণ করেছি। ইতিপূর্বে ৫ হাজার মার্কিন ডলারের বেশি প্রবাসী আয় প্রেরণের ক্ষেত্রে এই প্রণোদনার জন্য প্রেরণকারীর কাগজপত্র বিদেশে এক্সচেঞ্জ হাউজ থেকে পাঠানোর বাধ্যবাধকতা ছিল যা সম্প্রতি প্রত্যাহার করা হয়েছে। এ পদক্ষেপের কারণে সাম্প্রতিক মাসগুলোতে প্রবাসী আয়ের প্রবাহ আবারও বাড়তে শুরু করেছে এবং আশা করা যায় যে অতিসত্বর প্রবাস আয়ে প্রবৃদ্ধির ধারা ফিরে আসবে। অর্থমন্ত্রী বলেন আগামী অর্থবছরেও এ খাতে ২ দশমিক ৫ শতাংশ হারে নগদ প্রণোদনা অব্যাহত রাখার প্রস্তাব করছি। এদিকে রেমিট্যান্সের প্রবাহ বাড়াতে দুনিয়া জুড়ে থাকা বাংলাদেশের ৮১টি মিশনকে চিঠি পাঠিয়েছে পররাষ্ট্র মন্ত্রণালয়। গত বুধবার পররাষ্ট্র মন্ত্রণালয়ের সিনিয়র সচিব মাসুদ বিন মোমেন স্বাক্ষরিত ঐ চিঠিতে রেমিট্যান্স প্রবাহ ঠিক রাখতে জরুরি ভিত্তিতে কিছু ব্যবস্থা নিতে মিশন প্রধানদের নির্দেশনা দেওয়া হয়েছে।