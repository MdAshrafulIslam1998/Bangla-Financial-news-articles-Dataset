Serial,Title,Date,Author,News
409,বাংলাদেশে গাড়ি তৈরি করতে আগ্রহী দক্ষিণ কোরিয়া,2022-03-14,ইত্তেফাক অনলাইন ডেস্ক,বাংলাদেশকে ব্যবসাবাণিজ্য ও বিনিয়োগ বৃদ্ধির জন্য গুরুত্বপূর্ণ বিবেচনা করে এদেশে গাড়ি তৈরির বিষয়ে পরিকল্পনা নিয়েছে দক্ষিণ কোরিয়া। রবিবার ১৩ মার্চ ঢাকায় বাংলাদেশ সচিবালয়ে বাণিজ্যমন্ত্রী টিপু মুনশির সঙ্গে মতবিনিময় কালে বাংলাদেশে নিযুক্ত দক্ষিণ কোরিয়ার রাষ্ট্রদূত লি জাং কিউন জন এ কথা বলেন। লি জাং কিউন বলেন দক্ষিণ কোরিয়া বাংলাদেশে গাড়ি তৈরির পরিকল্পনা গ্রহণ করেছে। দক্ষিণ কোরিয়া বিশ্বব্যাপী বাণিজ্য বৃদ্ধি করছে। কোরিয়া ব্যবসাবাণিজ্য ও বিনিয়োগ বৃদ্ধির জন্য বাংলাদেশকে গুরুত্বপূর্ণ বলে মনে করে। এ সময় দুদেশের বাণিজ্য ও বিনিয়োগকে সামনের দিকে আরও ত্বরান্বিত করতে বাংলাদেশ ও কোরিয়ার মধ্যে একটি বাণিজ্য চুক্তি হওয়া উচিত বলে মন্তব্য করেন বাণিজ্যমন্ত্রী টিপু মুনশি। বাণিজ্যমন্ত্রী বলেন বাংলাদেশে তৈরি পোশাক ইলেক্ট্রনিক্স এবং অন্যান্য ক্ষেত্রে দক্ষিণ কোরিয়ার বিনিয়োগ রয়েছে। তাদের বেশ কিছু প্রতিষ্ঠান কাজ করছে। এ বিনিয়োগ ও ব্যবসাবাণিজ্য আরও বাড়ানোর সুযোগ রয়েছে। ২০২০২১ অর্থবছরে বাংলাদেশ দক্ষিণ কোরিয়ায় ৩৯৮.৬৬ মিলিয়ন ডলারের পণ্য রপ্তানি করেছে এবং দক্ষিণ কোরিয়া থেকে ১১২৬.৬০ মিলিয়ন ডলারের পণ্য আমদানি করেছে।