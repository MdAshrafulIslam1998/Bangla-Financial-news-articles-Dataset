Serial,Title,Date,Author,News
162,‘বাজেটের গত্বাঁধা বাক্যে দারিদ্র্য বিমোচন ও কর্মসংস্থান সম্ভব নয়’,2022-06-12,ইত্তেফাক রিপোর্ট,সম্মিলিত সামাজিক আন্দোলনের নেতৃবৃন্দ বলেছেন জাতীয় বাজেটে অনেকগুলো সুন্দর কথামালায় সাজানো গত্বাঁধা বাক্য ব্যবহার করে দারিদ্র্য বিমোচোন ও কর্মসংস্থান তৈরি করা সম্ভব নয়। বাজেটে সবার জন্য পেনশন স্কিমের ঘোষণা সাধারণের মধ্যে আলোচিত হলেও অর্থনীতিবিদগণ এই বিষয়ে বরাদ্দের দৈন্যতার কথা তুলে ধরে হতাশা প্রকাশ করেছেন। অন্যদিকে বছরের পর বছর জাতীয় সম্পদ পাচারকারীদের বিষয়ে নীতি নৈতিকতাহীন ঘোষণা মূলত অর্থপাচার দুর্নীতি ও লুটপাটকারীদের প্রণোদনা বলে মনে হয়েছে। এবারের বাজেট সব মিলিয়ে ধনীগরিবের বৈষম্যকে আরো ত্বরাম্বিত করবে। মাফিয়া চক্রের স্বার্থ রক্ষায় সহায়ক ভূমিকা রাখবে। সংগঠনের নেতৃবৃন্দ আরো বলেন ২০২২২৩ অর্থবছরের জাতীয় বাজেট প্রসঙ্গে ইতিমধ্যে সিপিডি ও বিভিন্ন রাজনৈতিক দলের বিশ্লেষণ গণমাধ্যমে বের হয়েছে। পাশাপাশি বাজেট পরবর্তী সংবাদ সম্মেলনে অর্থমন্ত্রী উল্লেখ করেছেন আগামী বছর জাতীয় ও আন্তর্জাতিক কারণে নানা জটিল সময়ের মুখোমুখি হতে হবে। বিশ্বব্যাপী অব্যাহত সংকট ও দেশের চলমান পরিস্থিতিতে মূল্যস্ফীতি নিয়ন্ত্রণসহ পরিস্থিতি মোকাবিলায় সব পক্ষের অব্যাহত প্রয়াস রাখতে হবে। গতকাল শাহবাগ জাতীয় টেনিস কমপ্লেক্স সম্মিলিত সামাজিক আন্দোলনের কার্যালয়ে সম্পাদকমণ্ডলীর সভায় নেতৃবৃন্দ বাজেট নিয়ে এসব কথা বলেন। সংগঠনের সাধারণ সম্পাদক সালেহ আহমেদের সভাপতিত্বে উপস্থিত ছিলেন যুগ্মসাধারণ সম্পাদক এ কে আজাদ জহিরুল ইসলাম জহির অধ্যক্ষ সিরাজুল ইসলাম অধ্যাপক জাহাঙ্গীর আলম সবুজ সম্পাদকমণ্ডলীর সদস্য অলক দাশগুপ্ত অ্যাডভোকেট পারভেজ হাসেম বিপ্লব চাকমা সাজেদুল আলম কেন্দ্রীয় নেতা আব্দুল ওয়াহেদ নূরুল আমিন ঢাকা মহানগর নেতা জুবায়ের আলম প্রমুখ। বক্তারা আরো বলেন বৈশ্বিক মহামারি করোনা বিপর্যয় ও ইউক্রেনরাশিয়া যুদ্ধ পরিস্থিতিতে বিশ্বব্যাপী অর্থনৈতিক বিপর্যয়ের প্রেক্ষাপটে ২০২২২৩ অর্থবছরে জাতীয় বাজেট ভবিষ্যৎ জাতীয় অগ্রযাত্রার ক্ষেত্রে গুরুত্বপূর্ণ ভূমিকা রাখবে এমন প্রত্যাশা দেশবাসীর সঙ্গে আমাদেরও ছিল। কিন্তু দুর্ভাগ্যজনক হলোএবারের প্রস্তাবিত বাজেটের পর্যালোচনায় অর্থনীতিবিদগণ যে শঙ্কা প্রকাশ করেছেন তাতে ভবিষ্যৎ জাতীয় নিরাপত্তা কর্মসংস্থান আরো সংকুচিত হবে বলে আমাদের শঙ্কা। এবারের বাজেটে গ্রামশহরের বৈষম্য নিরসন সর্বস্তরে জবাবদিহিতার বিষয় উপেক্ষিত হয়েছে। প্রস্তাবিত বাজেট পর্যালোচনা করে সংশোধিত আকারে কর্মসংস্থান তৈরি দারিদ্র্য বিমোচন সামাজিক নিরাপত্তা বলয় প্রসারিত করা শিক্ষা ও চিকিত্সা ক্ষেত্রে বাস্তবমুখী পদক্ষেপ গ্রহণে জাতীয় সংসদ কার্যকর ভূমিকা নেবে বলে আশা প্রকাশ করেন তারা।