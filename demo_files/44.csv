Serial,Title,Date,Author,News
44,বৈদেশিক হিসাবে সুদের হার নির্ধারণের শর্ত শিথিল,2022-07-19,ইত্তেফাক রিপোর্ট,অনিবাসী বৈদেশিক মুদ্রা হিসাবে জমার ওপর সুদের হার নির্ধারণের জন্য ব্যাংকগুলোকে ক্ষমতা দিল বাংলাদেশ ব্যাংক। এ লক্ষ্যে এক প্রজ্ঞাপন জারি করেছে বাংলাদেশ ব্যাংক। এতে বলা হয় ইউরোকারেন্সি ডিপোজিট সুদের হার উল্লেখ না করেই অনুমোদিত ডিলার এডি ব্যাংক অনিবাসী বৈদেশিক মুদ্রা জমা হিসেবে সুদের হার নিজেরাই নির্ধারণ করতে পারবে। বিদ্যমান ব্যবস্থা অনুযায়ী এডি ব্যাংক অনিবাসী বাংলাদেশি ও বাংলাদেশের বংশোদ্ভূত ব্যক্তির নামে অনিবাসী বৈদেশিক মুদ্রা জমা হিসেব খুলতে পারে। আলোচ্য জমার বিপরীতে ইউরোকারেন্সি ডিপোজিট সুদের হার প্রযোজ্য ছিল। নতুন নির্দেশনা বিদেশি নাগরিক বিদেশে নিবন্ধিত কোম্পানি ব্যাংক ও আর্থিক প্রতিষ্ঠান প্রাতিষ্ঠানিক বিনিয়োগকারী বিশেষায়িত অঞ্চলে কার্যরত শতভাগ বিদেশি মালিকানাধীন প্রতিষ্ঠানের জন্য প্রযোজ্য হবে বলে সাকুর্লারে উল্লেখ করা হয়েছে। সংশ্লিষ্টদের মতে এর ফলে অনিবাসী বাংলাদেশিদের কাছ থেকে বৈদেশিক মুদ্রায় ডিপোজিট বাড়বে।