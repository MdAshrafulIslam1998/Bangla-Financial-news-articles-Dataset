Serial,Title,Date,Author,News
400,ফের চালু হচ্ছে নভোএয়ারের কলকাতা ফ্লাইট,2022-03-16,ইত্তেফাক অনলাইন ডেস্ক,আগামী ২৭ মার্চ থেকে কলকাতা রুটে পুনরায় ফ্লাইট পরিচালনা শুরু করছে নভোএয়ার। এই রুটে প্রতিদিন ফ্লাইট পরিচালনা করবে প্রতিষ্ঠানটি। শিগগিরই ভ্রমণকারীদের জন্য হোটেলসহ ভ্রমণ প্যাকেজও ঘোষণা করা হবে। ঢাকা থেকে প্রতিদিন ৫টা ২০ মিনিটে স্থানীয় সময় কলকাতার উদ্দেশে ছেড়ে যাবে এবং কলকাতা থেকে সন্ধ্যা ৬টা ৪০ মিনিটে স্থানীয় সময় ঢাকার উদ্দেশে ছেড়ে আসবে। ভারতের সিভিল এভিয়েশন কর্তৃপক্ষ ২৭ মার্চ থেকে শিডিউল বাণিজ্যিক ফ্লাইট পরিচালনার অনুমতি দিয়েছে। এর আগে করোনা ভাইরাসের সংক্রমণ রোধে ভারতের সিভিল এভিয়েশন কর্তৃপক্ষের নির্দেশে ২০২০ সালের ২৫ মার্চ থেকে কলকাতায় শিডিউল বাণিজ্যিক ফ্লাইট পরিচালনা বন্ধ ছিল। তবে পরিস্থিতি বিবেচনায় বাণিজ্যিক ফ্লাইটের পরিবর্তে বাংলাদেশ ও ভারতের মধ্যে এয়ার বাবল চুক্তির আওতায় বিশেষ ফ্লাইট চালু ছিলো। নভোএয়ার বর্তমানে প্রতিদিন ঢাকা থেকে কক্সবাজার রুটে আটটি চট্টগ্রামে পাঁচটি সৈয়দপুরে পাঁচটি যশোরে পাঁচটি সিলেটে পাঁচটি বরিশাল একটি ও রাজশাহীতে একটি করে ফ্লাইট পরিচালনা করছে।