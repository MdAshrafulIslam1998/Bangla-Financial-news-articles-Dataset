Serial,Title,Date,Author,News
251,বিশ্ব মেট্রোলজি দিবস আজ,2022-05-20,ইত্তেফাক অনলাইন ডেস্ক,দৈনন্দিন নানান কাজে আমাদের পরিমাপ করতে হয়। সঠিক ওজন এবং এ বিষয়ে জনসচেতনতা বৃদ্ধির লক্ষ্যে আজ বিশ্বব্যাপী পালিত হচ্ছে বিশ্ব মেট্রোলজি দিবস। বিশ্বের অন্যান্য দেশের মত বিভিন্ন কর্মসূচির মধ্য দিয়ে বাংলাদেশেও পালিত হচ্ছে দিবসটি। এ বছর দিবসটির প্রতিপাদ্য      যার বাংলা অর্থ ডিজিটাল যুগে পরিমাপ। দিবসটি উপলক্ষে রাষ্ট্রপতি মো. আবদুল হামিদ এবং প্রধানমন্ত্রী শেখ হাসিনা পৃথক পৃথক বাণী দিয়েছেন। রাষ্ট্রপতি তাঁর বাণীতে বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশনকে বিএসটিআই আরও দক্ষ ও দায়িত্বশীল ভূমিকা পালনের আহ্বান জানিয়েছেন।     ... আজ থেকে আরম্ভ ভোটার তালিকা হালনাগাদ কার্যক্রম ... আজ থেকে আরম্ভ ভোটার তালিকা হালনাগাদ কার্যক্রম  ...আজ থেকে আরম্ভ ভোটার তালিকা হালনাগাদ কার্যক্রম বাণীতে রাষ্ট্রপতি বলেন ১৮৭৫ সালের ২০ মে ফ্রান্সের প্যারিসে পরিমাপ সম্পর্কিত মিটার কনভেনশন স্বাক্ষরিত হয়। দিবসটিকে স্মরণীয় করে রাখতে এবং দৈনন্দিন জীবনের প্রতিটি ক্ষেত্রে সঠিক ওজন ও পরিমাপের গুরুত্বের বিষয়ে জনসচেতনতা গড়ে তোলার জন্য প্রতি বছর বিশ্ব মেট্রোলজি দিবস পালিত হয়ে আসছে। এরই ধারাবাহিকতায় এ বছরও বাংলাদেশসহ বিশ্বব্যাপী মেট্রোলজি দিবস পালন করা হচ্ছে। তিনি আরও বলেন চতুর্থ শিল্পবিপ্লবের যুগে কায়িক পরিশ্রমের পরিবর্তে ডিজিটাল প্রযুক্তির স্বয়ংক্রিয় যন্ত্র ও কৃত্রিম বুদ্ধিমত্তার ব্যবহার ক্রমশ বৃদ্ধি পাচ্ছে। এরই ধারাবাহিকতায় শিল্পকারখানায় উৎপাদিত পণ্যের সঠিক পরিমাপে ডিজিটাল প্রযুক্তির প্রয়োগ এখন সময়ের দাবি। এ ক্ষেত্রে ওজন ও পরিমাপের আন্তর্জাতিক পদ্ধতির একক দ্য ইন্টারন্যাশনাল সিস্টেম অব ইউনিটের এসআই ডিজিটাল প্রয়োগ ব্যবসাবাণিজ্য সম্প্রসারণ ও সেবা সহজীকরণে গুরুত্বপূর্ণ ভূমিকা রাখতে পারে। এর মাধ্যমে ব্যবসাবাণিজ্যের ক্ষেত্রে পণ্য উৎপাদন থেকে শুরু করে বাজার ও ভোক্তা পর্যায়ে পৌঁছানো এবং অনুমোদন প্রক্রিয়ার ধাপ কমিয়ে দ্রুত সেবাপ্রদান করা সম্ভব হবে। ডিজিটাল প্রযুক্তি ব্যবহারের ফলে শিল্পকারখানায় উৎপাদন বৃদ্ধির পাশাপাশি আন্তর্জাতিক বাজারে দেশীয় পণ্যের গ্রহণযোগ্যতা বৃদ্ধি পাবে। এ ছাড়া রপ্তানি বাণিজ্যের সম্প্রসারণের সঙ্গে সঙ্গে দেশের অর্থনীতিকেও সমৃদ্ধ করবে। ওজন ও পরিমাপে ডিজিটাল রূপান্তর ভোক্তাসাধারণের জন্য সুফল বয়ে আনবে বলে প্রধানমন্ত্রী শেখ হাসিনা তাঁর বাণীতে উল্লেখ করেন। প্রধানমন্ত্রী তাঁর বাণীতে আরও বলেন আমরা ডিজিটাল বাংলাদেশ বিনির্মাণ করেছি। শিল্প ব্যবসাবাণিজ্য ও সেবার সব ক্ষেত্রে ব্যবহৃত যন্ত্রপাতির সঠিক ওজন ও পরিমাপ নিশ্চিত করার জন্য আন্তর্জাতিক পদ্ধতির একক অনুসরণের বিকল্প নেই। পরিমাপের গতানুগতিক পদ্ধতিকে ডিজিটাল রূপান্তরের মাধ্যমে উন্মুক্ত তথ্যপ্রাপ্তিসহ সঠিক পরিমাপে পণ্য ও সেবাপ্রাপ্তি নিশ্চিত করবে এবং টেকসই উন্নয়নে ভূমিকা রাখবে। ওজন ও পরিমাপে ডিজিটাল রূপান্তর ভোক্তাসাধারণের জন্য সুফল বয়ে আনবে। এ লক্ষ্যে আমরা প্রয়োজনীয় সব ব্যবস্থা নিয়ে কাজ করে যাচ্ছি। রাষ্ট্রপতি ও প্রধানমন্ত্রীর পাশাপাশি শিল্পমন্ত্রী নূরুল মজিদ মাহমুদ হুমায়ুন শিল্প প্রতিমন্ত্রী কামাল আহমেদ মজুমদার এবং শিল্প মন্ত্রণালয়ের সচিব জাকিয়া সুলতানাও পৃথক পৃথক বাণী দিয়েছেন। এ ছাড়া দিবসটি উপলক্ষে ওজন ও পরিমাপবিষয়ক আন্তর্জাতিক সংস্থা ইন্টারন্যাশনাল ব্যুরো অব ওয়েইট অ্যান্ড মেজারমেন্ট বিআইপিএম এবং ইন্টারন্যাশনাল ব্যুরো অব লিগাল মেট্রোলজির বিআইএমএল প্রধানরাও তাদের নিজস্ব বাণী দিয়েছেন গণমাধ্যমে ।