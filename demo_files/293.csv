Serial,Title,Date,Author,News
293,ফের বাড়লো সয়াবিন তেলের দাম,2022-05-05,ইত্তেফাক অনলাইন ডেস্ক,খুচরা বাজারে খোলা সয়াবিন তেলের দাম প্রতি লিটার ১৮০ টাকা বোতলজাত সয়াবিন তেল ১৯৮ টাকা ও পাম সুপার ১৭২ টাকা করে নির্ধারণ করা হয়েছে। আগামীকাল শুক্রবার ৬ মে থেকে এই দাম কার্যকর করা হবে বলে জানা গেছে। বৃহস্পতিবার ৫ মে বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশন এ দাম নির্ধারণ করা হয়। সভা শেষে এক বিজ্ঞপ্তিতে জানানো হয় পাঁচ লিটার বোতলজাত সয়াবিন তেলের দাম ৯৮৫ টাকা নির্ধারণ করা হয়েছে। এ ছাড়া পাম সুপার তেলের দাম ১৭২ টাকা নির্ধারণ করেছে সরকার। সর্বশেষ রোজার মধ্যে গত ২০ মার্চ খুচরা পর্যায়ে বোতলজাত সয়াবিন তেলের দাম লিটারে ৮ টাকা কমিয়ে ১৬০ টাকা নির্ধারণ করে সরকার। সেই সঙ্গে ৫ লিটারের বোতলে দাম ৩৫ টাকা কমে ৭৬০ টাকা করা হয়। এ ছাড়া খোলা সয়াবিনের তেলে দাম ৪ টাকা কমিয়ে ১৩৬ টাকা নির্ধারণ করা হয়। তবে ঈদের কয়েকদিন আগ থেকে পাল্টাতে থাকে চিত্র। ঢাকাসহ দেশের অধিকাংশ এলাকার মুদি দোকানে সয়াবিন ও পাম তেলের দেখা পাওয়া যাচ্ছিলো না। যারা আগে তেল কেনেননি তাদের অনেককে বিভিন্ন বাজারে তেলের জন্য এক দোকান থেকে আরেক দোকানে ছুটতে দেখা গেছে। হঠাৎ করে তেল উধাও হয়ে যাওয়ায় উপায় না দেখে অনেকেই বেশি দাম দিয়ে সরিষা রাইস ব্রান কিংবা সূর্যমুখী তেল কিনতে বাধ্য হয়েছেন। প্রতি লিটার ২০০ টাকারও বেশি দামে তেল কিনে নিয়ে আসতে হয়েছে তাদের।