Serial,Title,Date,Author,News
396,উইমেন ওয়ারিয়র্স অ্যাওয়ার্ড পেলেন রোবাইয়াত ফাতিমা,2022-03-18,ইত্তেফাক অনলাইন ডেস্ক,সম্প্রতি রাজধানীর ইন্টারন্যাশনাল কনভেনশন সিটি বসুন্ধরায় আইসিসিবি প্রথমবারের মতো অনুষ্ঠিত হলো ট্রান্সজেন্ডার পথশিশু ও বিশেষ শিশুদের নিয়ে চার দিনব্যাপী বাংলাদেশ উইমেন ওয়ারিয়র্স অ্যাওয়ার্ড অ্যান্ড এক্সপো। এ অনুষ্ঠানে সম্মাননা পেয়েছেন নারী উদ্যোক্তা ও ফ্যাশন ডিজাইনার রোবাইয়াত ফাতিমা তনি। আইসিসিবির সার্বিক সহযোগিতায় রিয়েল হিরোজ এক্সপো অ্যান্ড কমিনিউকেশনের এ অনুষ্ঠানে প্রধান অতিথি হিসেবে উপস্থিত ছিলেনমুক্তিযুদ্ধবিষয়ক মন্ত্রী আ. ক. ম মোজাম্মেল হক। এসময় গুণী অভিনেত্রী দিলারা জামানের হাতে রোবাইয়াত ফাতিমা তনি এই পুরস্কার গ্রহণ করেন। উন্নত বাংলাদেশের আর্থসামাজিক প্রেক্ষাপটে দাঁড়িয়ে একজন নারী শুধু গৃহিণী নয় বরং নিজের সাহসী চেষ্টায় একজন সফল উদ্যোক্তা হয়ে অন্যের কর্মসংস্থান সৃষ্টিতেও গুরুত্বপূর্ণ ভূমিকা রাখছেন রোবাইয়াত ফাতিমা তনি। বর্তমানে তার তৈরি বিভিন্ন ডিজাইনের শাড়ি এখন বিক্রি হচ্ছে দেশবিদেশে।  নারী উদ্যোক্তা হিসেবে পুরস্কার পাওয়ার অনুভূতি প্রসঙ্গে জানতে চাইলে ফাতিমা বলেনএই সফল উদ্যোক্তা হিসেবে স্বীকৃতি পাওয়ার পেছনে রয়েছে নিজের পরিশ্রম এবং এগিয়ে যাওয়ার প্রত্যয়। পথে পথে নানা প্রতিবন্ধকতা মোকাবেলা করতে হয়েছে আমাকে। তবে কখনোই দমে যাইনি। কারণ চোখেমুখে ছিল কিছু একটা করার তাড়না। নারী উদ্যোক্তা হিসেবে এই পুরস্কার পাওয়াটা আমার জন্য একটি গর্বের বিষয়। দিলারা জামানের মতো একজন খ্যাতিমান তারকা অভিনেত্রীর কাছ থেকে পুরস্কার গ্রহণ করে আমি আনন্দিত। তিনি আরও বলেনপ্রত্যেক ব্যক্তির জন্যই সম্মাননা পাওয়া অত্যন্ত গর্বের। আমি আজ ভীষণ খুশি বাংলাদেশের অন্যতম নারী উদ্যোক্তা হিসেবে ওয়েব অ্যাওয়ার্ড গ্রহণ করলাম। আগামী দিনগুলোতে কাজের উৎসাহ আরও বেড়ে গেল। একজন নারী উদ্যোক্তা কতটা কষ্ট করেন এটি শুধুমাত্র নারীরাই বলতে পারবেন। সংসারের সকল ঝামেলা সামাল দিয়ে সমানতালে ব্যবসার দিকটিও দেখতে হয়। আমার সঙ্গে যারা সংবর্ধনা পেলেন সবাইকে আমার পক্ষ থেকে শুভেচ্ছা এবং অভিনন্দন জানাচ্ছি। অনুষ্ঠানের আয়োজক রিয়েল হিরোস এক্সপো অ্যান্ড কমিউনিকেশনের প্রতিষ্ঠাতা মালা খন্দকার ছাড়াও আরও অংশ নেন গুণী অভিনেত্রী দিলারা জামান জনপ্রিয় অভিনেত্রী তানজিন তিশাসহ অনেকে। বাংলাদেশ উইমেন ওয়ারিয়র্স অ্যাওয়ার্ড অ্যান্ড এক্সপোর সমাপনী দিনে সুবিধাবঞ্চিত শিশু ট্রান্সজেন্ডারনারী উদ্যোক্তাসহ মোট ৩৫ জনের হাতে সম্মাননা পুরস্কার তুলে দেওয়া হয়।