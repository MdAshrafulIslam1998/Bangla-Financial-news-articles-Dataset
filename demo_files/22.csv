Serial,Title,Date,Author,News
22,ক্ষুদ্র ও মাঝারি উদ্যোক্তাদের আরো ৪০০ কোটি টাকা ঋণ দেবে এসএমই ফাউন্ডেশন,2022-07-28,ইত্তেফাক রিপোর্ট,করোনা ভাইরাসের ক্ষতি কাটিয়ে উঠতে ক্ষুদ্র ও মাঝারি উদ্যোক্তাদের আরো ৪০০ কোটি টাকা ঋণ দেবে এসএমই ফাউন্ডেশন। ঋণের সুদের হার হবে মাত্র ৪ শতাংশ। এক জন উদ্যোক্তা সর্বনিম্ন ১ লাখ টাকা থেকে সর্বোচ্চ ৩০ লাখ টাকা পর্যন্ত ঋণ পাবেন। করোনা মহামারিপরবর্তী পরিস্থিতিতে দেশের অর্থনৈতিক পুনরুদ্ধার ত্বরান্বিত করতে প্রণোদনা প্যাকেজের আওতায় এসএমই ফাউন্ডেশনের অনুকূলে দুই ধাপে ৩০০ কোটি টাকা ছাড় করা হয় যা ইতিমধ্যেই উদ্যোক্তা পর্যায়ে বিতরণ সম্পন্ন হয়েছে। অর্থ বিভাগের পরামর্শ অনুযায়ী প্রত্যাবর্তনকৃত অর্থ এবং নিজস্ব তহবিল দ্বারা এসএমই ফাউন্ডেশন একটি রিভলভিং ফান্ড গঠন করেছে। রিভলভিং ফান্ড থেকে এসএমই উদ্যোক্তা ক্লাস্টার ক্লায়েন্টের গ্রুপ অ্যাসোসিয়েশন ও চেম্বারের সদস্য ও নারীউদ্যোক্তাদের মধ্যে এই ঋণ বিতরণ করা হবে। ফাউন্ডেশনের ক্রেডিট হোলসেলিং কর্মসূচির আওতায় রিভলভিং ফান্ড পরিচালনার নিমিত্তে পলিসি গাইডলাইন প্রস্ত্তত করা হয়েছে। এ লক্ষ্যে ১৮টি ব্যাংক ও আর্থিক প্রতিষ্ঠানের সঙ্গে চুক্তি স্বাক্ষর অনুষ্ঠানের আয়োজন করেছে এসএমই ফাউন্ডেশন। গতকাল বুধবার রাজধানীর একটি হোটেলে এসএমই ফাউন্ডেশনের সঙ্গে চুক্তি স্বাক্ষর করেন অংশীদার ১৫টি ব্যাংক ও তিনটি আর্থিক প্রতিষ্ঠানের প্রধান নির্বাহীগণ। ব্যাংক ও আর্থিক প্রতিষ্ঠানগুলো হলোবেসিক ব্যাংক বাংলাদেশ কৃষি ব্যাংক ব্র্যাক ব্যাংক ব্যাংক এশিয়া বেঙ্গল কমার্শিয়াল ব্যাংক ঢাকা ব্যাংক মার্কেন্টাইল ব্যাংক মিউচুয়াল ট্রাস্ট ব্যাংক এনআরবি কমার্শিয়াল ব্যাংক ওয়ান ব্যাংক দ্য প্রিমিয়ার ব্যাংক সীমান্ত ব্যাংক শাহজালাল ইসলামী ব্যাংক ইউনাইটেড কমার্শিয়াল ব্যাংক দ্য সিটি ব্যাংক আইডিএলসি ফাইন্যান্স আইপিডিসি ফাইন্যান্স ও লংকাবাংলা ফাইন্যান্স। এসএমই ফাউন্ডেশনের চেয়ারপারসন অধ্যাপক ড. মো. মাসুদুর রহমানের সভাপতিত্বে চুক্তি স্বাক্ষর অনুষ্ঠানে প্রধান অতিথি ছিলেন শিল্পমন্ত্রী নূরুল মজিদ মাহমুদ হুমায়ূন এমপি এবং বিশেষ অতিথি ছিলেন আর্থিক প্রতিষ্ঠান বিভাগের সচিব শেখ মোহাম্মদ সলীম উল্লাহ। অনুষ্ঠানে স্বাগত বক্তব্য রাখেন এসএমই ফাউন্ডেশনের ব্যবস্থাপনা পরিচালক ড. মো. মফিজুর রহমান। পলিসি গাইডলাইন অনুযায়ী অগ্রাধিকারভুক্ত এসএমই সাবসেক্টর ক্লাস্টার এবং ভ্যালু চেইনের আওতাভুক্ত উদ্যোক্তারা এই ঋণ সুবিধায় অগ্রাধিকার পাবেন। সারা দেশের নারীউদ্যোক্তা নতুন উদ্যোক্তা পশ্চাদপদ অঞ্চল উপজাতীয় অঞ্চল শারীরিকভাবে অক্ষম এবং তৃতীয় লিঙ্গের উদ্যোক্তারাও এ তহবিলের ঋণ পাবেন। তাছাড়া দেশের বিভিন্ন অঞ্চলে অবস্থিত ট্রেডবডি এসএমই অ্যাসোসিয়েশন নারীউদ্যোক্তা সংগঠন নাসিব এবং উদ্যোক্তা উন্নয়ন নিয়ে কাজ করে এমন সরকারিবেসরকারি সংস্থাসহ জেলা ও উপজেলা প্রশাসনের সুপারিশকৃত উদ্যোক্তারা ঋণ পাবেন। গ্রাহক পর্যায়ে ঋণ পরিশোধের সময়সীমা হবে সর্বোচ্চ তিন বছর ছয় মাসের রেয়াতকালসহ ৩০টি মাসিক কিস্তিতে পরিশোধ করা যাবে। মোট ঋণের ২৫ শতাংশ নারীউদ্যোক্তাদের মধ্যে বিতরণ করতে হবে এবং ৩০ শতাংশ উদ্যোক্তার ঋণ ১০ লাখ টাকা বা তার চেয়ে কম পরিমাণের হতে হবে। ক্লাস্টার ও সেক্টরের ভ্যালু চেইন যেমন টেক্সটাইল খাতের প্রয়োজনীয় কাঁচামাল সুতা রং স্ক্রিন প্রিন্ট প্যাকেজিং খুচরা যন্ত্রাংশ বিক্রেতা সরবরাহকারী এবং উৎপাদিত পণ্য পাইকারি ও খুচরা বিক্রেতারা অগ্রাধিকার পাবেন। ভ্যালু চেইনের উদ্যোক্তাদের ক্ষেত্রে সর্বোচ্চ ২৫ শতাংশ ঋণ ব্যবসা ট্রেডিং খাতে প্রদান করা যাবে।