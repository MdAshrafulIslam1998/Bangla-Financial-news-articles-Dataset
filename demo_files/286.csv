Serial,Title,Date,Author,News
286,নতুন করে বিশ্ব মন্দার আশঙ্কা,2022-05-08,ইত্তেফাক রিপোর্ট,করোনার ধাক্কা কাটিয়ে যখন বিশ্বের অর্থনীতি ঘুরে দাঁড়াতে শুরু করছিল তখন নতুন করে মন্দার আশঙ্কা করা হচ্ছে। ইউক্রেন যুদ্ধ নিয়ে ভূরাজনীতির উদ্বেগ বাড়ছে। এরই মধ্যে মূল্যস্ফীতির লাগাম টেনে ধরতে বড় অর্থনীতির দেশগুলো নীতি সুদ হার বাড়িয়েছে। সিএনএন এর এক বিশ্লেষণে বলা হয়েছে মূল্যস্ফীতির লাগাম টানতে দেশগুলো যে হারে নীতি সুদ হার বাড়িয়ে যাচ্ছে তাতে নতুন করে বিশ্বমন্দা কড়া নাড়ছে। গত মাসে ডয়েচে ব্যাংকের প্রধান অর্থনীতিবিদ এ বিষয়ে সতর্ক বর্তা দিয়েছেন। তাছাড়া গোল্ডম্যাস স্যাকস বলেছে শ্রম বাজারের অবস্থাও ঘুরে দাঁড়ায়নি। নিত্যপণ্যের মূল্য বাড়ছে। এরকম পরিস্থিতিতে মন্দার আশঙ্কা রয়েছে। এরই মধ্যে ব্যাংক অব ইংল্যন্ড আশঙ্কা করেছে দেশটিতে মূল্যস্ফীতির হার দুই অঙ্কে ঘর ছাড়িয়ে যেতে পারে। বিশ্বের দ্বিতীয় বড় অর্থনীতির দেশ চীনও তাদের প্রবৃদ্ধি কমে যাওয়ার আশঙ্কা করেছে। চীনে করোনার নতুন সংক্রমণ শুরু হওয়ায় দেশটিতে বিভিন্ন দেশে লকডাউন চলছে। রাশিয়াইউক্রেন যুদ্ধের প্রভাবে ইতিমধ্যে নিত্যণ্যের দাম রেকর্ড ছাড়িয়েছে। এই যুদ্ধের প্রভাব পুরো ইউরোপের পড়েছে। পর পর দুইতিন প্রান্তিকে ঋণাত্মক প্রবৃদ্ধি হলে তাকে মন্দা অবস্থা বলা হয়। বর্তমানে সে পরিস্থিতি না থাকলেও অর্থনীতির গতি কমে গেলে বেশ কিছু দেশ পরবর্তী সময়ে মন্দা পরিস্থিতি দেখতে পারে বলে আশঙ্কা করা হচ্ছে।