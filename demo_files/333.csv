Serial,Title,Date,Author,News
333,সিটি ব্যাংকের চতুর্থ প্রান্তিকের আর্থিক প্রতিবেদন প্রকাশ করেছে সিটি ব্যাংক,2022-04-13,ইত্তেফাক অনলাইন ডেস্ক,২০২১ সালের চতুর্থ প্রান্তিকের আর্থিক প্রতিবেদন প্রকাশ করেছে সিটি ব্যাংক। এ উপলক্ষে বুধবার ১৩ এপ্রিল আয়োজিত অনলাইন অনুষ্ঠানের মাধ্যমে বিনিয়োগকারী শেয়ার বিশ্লেষক এবং গণমাধ্যমের কাছে ব্যাংকের আর্থিক প্রতিবেদন সম্পর্কে জানানো হয়। অনুষ্ঠানটি বিশ্বজুড়ে ওয়েবের মাধ্যমে ইন্টারনেটে সরাসরি সম্প্রচার করা হয়। ২০২১ সালে সিটি ব্যাংকের কনসোলিডেটেড শেয়ার প্রতি আয় ইপিএস দাঁড়িয়েছে ৫ টাকা ১৫ পয়সা যা ২০২০ সালে ছিল ৪ টাকা ৯ পয়সা। প্রতিবেদন অনুযায়ী ২০২১ সালে ব্যাংকটির কর পরবর্তী কনসোলিডেটেড মুনাফা প্রফিট আফটার ট্যাক্স দাঁড়িয়েছে ৫৪৯ কোটি টাকা যা গত বছর ছিল ৪৩৬ কোটি টাকা। আর্থিক প্রতিবেদন প্রকাশ অনুষ্ঠানে সিটি ব্যাংকের ব্যবস্থাপনা পরিচালক ও সিইও মাসরুর আরেফিন ব্যাংকের সাম্প্রতিক কৌশলগত অবস্থান এবং ভবিষ্যৎ পরিকল্পনার কথা জানান। অনুষ্ঠানে ব্যাংকের অতিরিক্ত ব্যবস্থাপনা পরিচালক ও চীফ ফিন্যান্সিয়াল অফিসার মো. মাহবুবুর রহমান আর্থিক প্রতিবেদনের নানা দিক বিস্তারিত বর্ণনা করেন। উল্লেখ্য গত কয়েক বছরে সিটি ব্যাংকের কার্যক্রম ও ক্রমোন্নতি আন্তর্জাতিক বিনিয়োগকারীদের নজর কেড়েছে এবং এ আয়োজন ব্যাংকটির সঙ্গে বিনিয়োগকারীদের সম্পর্ক উন্নয়নে ভূমিকা রাখবে।