Serial,Title,Date,Author,News
481,ইভ্যালির রেঞ্জ রোভার বিক্রি হলো ১ কোটি ৮২ লাখে,2022-02-10,ইত্তেফাক অনলাইন ডেস্ক,ইকমার্স প্রতিষ্ঠান ইভ্যালির রেঞ্জ রোভার গাড়িটি নিলামে তুলে ১ কোটি ৮১ লাখ ৫০ হাজার টাকায় বিক্রি হয়েছে। আদালত গঠিত বোর্ড সদস্যরা এই নিলামের আয়োজন করেন। আজ বৃহস্পতিবার ১০ ফেব্রুয়ারি দুপুর পৌনে ১২টার দিকে রাজধানীর ধানমন্ডির ১৪ নম্বর সড়কের ৩ নম্বর বাড়ির ভিক্টোরিয়া কনভেনশন সেন্টারে এ নিলাম শুরু হয়। নিলামে ইভ্যালির রেঞ্জ রোভার গাড়িটি নিলামে দর হাকিয়েছেন ১৫ জন। এর মধ্যে ১ কোটি ৮১ লাখ ৫০ হাজার সর্বোচ্চ দর হাকিয়ে গাড়িটি কিনেছেন একজন ইঞ্জিনিয়ার। নিলামের শুরুতে গাড়িটির ন্যূনতম নিলাম দর এক কোটি ৬০ লাখ টাকা ধরা হয়েছিল। এদিন আদালত গঠিত বোর্ড সদস্যরা ইভ্যালির ৭টি গাড়ির নিলাম শুরু করেন। গাড়িগুলো হলো ১টি রেঞ্জ রোভার ১টি টয়োটা প্রিয়াস ১টি টয়োটা সিএইচআর ২টি টয়োটা এক্সিও ১টি হোন্ডা ভেজেল ও ১টি টয়োটা মাইক্রোবাস। রেঞ্জ রোভার ছাড়া অন্য গাড়িগুলোর মধ্যে টয়োটা প্রিয়াসের ন্যূনতম দর ১৩ লাখ ৫০ হাজার টাকা টয়োটা সিএইচআর দর ১৮ লাখ টাকা টয়োটা এক্সিওর দর ৯ লাখ ১৮ হাজার হোন্ডা ভেজেলের দর ১৬ লাখ ও টয়োটা মাইক্রোবাসের ন্যূনতম দর ১২ লাখ টাকা ধরা হয়েছে। জানা গেছে হাইকোর্ট বিভাগের নির্দেশে রেঞ্জ রোভারসহ ইভ্যালির ৭টি গাড়ি নিলামে বিক্রির সিদ্ধান্ত নেওয়া হয়েছে।