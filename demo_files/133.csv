Serial,Title,Date,Author,News
133,আর্থিক প্রতিষ্ঠানের সিইও হতে ২০ বছরের অভিজ্ঞতা লাগবে,2022-06-21,ইত্তেফাক রিপোর্ট,আর্থিক প্রতিষ্ঠানের প্রধান নির্বাহী হতে হলে এখন থেকে সংশ্লিষ্ট ব্যক্তির অবশ্যই নূন্যতম স্নাতকোত্তর ডিগ্রি থাকতে হবে। থাকতে হবে ২০ বছরের কাজের অভিজ্ঞতা। এছাড়া সিইও পদে নিয়োগ দেওয়ার ক্ষেত্রে অর্থনীতি ব্যাংকিং ও ফাইন্যান্স কিংবা ব্যবসায় প্রশাসন বিষয়ে উচ্চতর ডিগ্রিধারীদের গুরুত্ব দিতে হবে। কোনো প্রতিষ্ঠানের বরখাস্ত হওয়া ব্যক্তি প্রধান নির্বাহী হতে পারবে না। ব্যাংক বা আর্থিক প্রতিষ্ঠানের পরিচালক বা ব্যাবসায়িক স্বার্থ রয়েছে এমন ব্যক্তিকে সিইও পদে নিয়োগ দেওয়া যাবে না। আর্থিক প্রতিষ্ঠানের প্রধান নির্বাহী নিয়োগের ক্ষেত্রে এমন নতুন শর্ত যুক্ত করে গতকাল সোমবার প্রজ্ঞাপন জারি করেছে কেন্দ্রীয় ব্যাংক। প্রজ্ঞাপনে বলা হয় আর্থিক প্রতিষ্ঠানের প্রধান নির্বাহী কর্মকর্তা পদে নিযুক্তির ক্ষেত্রে সংশ্লিষ্ট ব্যক্তির ব্যাংক বা আর্থিক প্রতিষ্ঠানে সক্রিয় কর্মকর্তা হিসেবে কমপক্ষে ২০ বছরের এবং ব্যাংক বা আর্থিক প্রতিষ্ঠানের প্রধান নির্বাহীর অব্যবহিত পূর্ববর্তী পদে কমপক্ষে দুই বছরের অভিজ্ঞতা থাকতে হবে। আগে এক্ষেত্রে অভিজ্ঞতার শর্ত ছিল ১৫ বছর। প্রধান নির্বাহী হিসেবে স্থিতিপত্রের আকার ১ হাজার কোটি টাকার ঊর্ধ্বে নয় এমন আর্থিক প্রতিষ্ঠানের ক্ষেত্রে উপরোক্ত অভিজ্ঞতাসম্পন্ন ব্যক্তি বা রাষ্ট্রীয় মালিকানাধীন বাণিজ্যিক ব্যাংকের মহাব্যবস্থাপক বা তদূর্ধ্ব পদমর্যাদার কর্মকর্তা বা বেসরকারি বাণিজ্যিক ব্যাংকের সিনিয়র এক্সিকিউটিভ ভাইস প্রেসিডেন্ট এসইভিপি বা সমতুল্য ও তদূর্ধ্ব পদমর্যাদার কোনো কর্মকর্তা যাদের শাখা ব্যবস্থাপক হিসেবে কমপক্ষে পাঁচ বছরের অভিজ্ঞতাসহ ব্যাংকের সক্রিয় কর্মকর্তা হিসেবে কমপক্ষে ২০ বছরের অভিজ্ঞতা রয়েছে। প্রধান নির্বাহী কর্মকর্তা পদে যোগ্য ব্যক্তিদের প্রতিদ্বন্দ্বিতা নিশ্চিতের লক্ষ্যে বহুল প্রচারিত কমপক্ষে দুটি বাংলা ও দুটি ইংরেজি পত্রিকা এবং প্রতিষ্ঠানের ওয়েবসাইটে বিজ্ঞপ্তি প্রকাশের মাধ্যমে একজন স্বচ্ছ ইমেজের যোগ্য ব্যক্তিকে নিয়োগের জন্য ব্যবস্থা নিতে হবে। যেসব আবেদন পাওয়া যাবে তার মধ্য থেকে যোগ্য প্রার্থীকে নিয়োগ দিতে স্বচ্ছতার সঙ্গে আবেদনপত্র মূল্যায়নের জন্য প্রতিষ্ঠানের পরিচালনা পর্ষদের অনুমোদিত একটি মূল্যায়ন প্রক্রিয়া থাকতে হবে। প্রধান নির্বাহীকে কোনো স্বীকৃত বিশ্ববিদ্যালয় থেকে নূন্যতম স্নাতকোত্তর ডিগ্রিধারী হতে হবে। অর্থনীতি ব্যাংকিং ও ফিন্যান্স কিংবা ব্যবসায় প্রশাসন বিষয়ে উচ্চতর ডিগ্রি থাকলে তা অতিরিক্ত যোগ্যতা হিসেবে বিবেচিত হবে। কোনো কোম্পানির চেয়ারম্যান পরিচালক কর্মকর্তা থাকাকালীন স্বীয় পদ থেকে বরখাস্ত হওয়া ব্যক্তি আর্থিক প্রতিষ্ঠানের প্রধান নির্বাহী হিসেবে যোগ্য বিবেচিত হবেন না। ব্যাংক বা আর্থিক প্রতিষ্ঠানের কোনো পরিচালক বা ঐ আর্থিক প্রতিষ্ঠানে ব্যাবসায়িক স্বার্থ রয়েছে এমন ব্যক্তি প্রধান নির্বাহী পদে নিয়োগের জন্য যোগ্য বিবেচিত হবেন না।