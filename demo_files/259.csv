Serial,Title,Date,Author,News
259,দ্রব্যমূল্যের অস্থির পরিস্থিতিতে ব্যবসায়ীদের সতর্ক হওয়ার আহ্বান,2022-05-18,ইত্তেফাক অনলাইন ডেস্ক,বিশ্বব্যাপী দ্রব্যমূল্য নিয়ে অস্থির পরিস্থিতি চলছে। তাই ব্যবসায়ীদের যার যার অবস্থান থেকে সর্বোচ্চ সতর্ক হওয়ার আহ্বান জানিয়েছেন বাণিজ্য সচিব তপন কান্তি ঘোষ। আজ বুধবার ১৮ মে দুপুরে সচিবালয়ে বাণিজ্য মন্ত্রণালয়ের সম্মেলন কক্ষে দ্রব্যমূল্য ও বাজার পরিস্থিতি পর্যালোচনা সংক্রান্ত টাস্কফোর্স কমিটির দ্বিতীয় সভায় তিনি এ আহ্বান জানান। সভায় সভাপতিত্ব করেন বাণিজ্যমন্ত্রী টিপু মুনশি। বাণিজ্য সচিব বলেন বিশ্বব্যাপী দ্রব্যমূল্য অস্থির অবস্থা চলছে। অনেক পণ্যের ঘাটতিও রয়েছে বাড়ছে দামও। তবে সেদিক থেকে বাংলাদেশ এখনো বেশ স্বস্তিতেই রয়েছে। দেশে যা হয়েছে সেটি কিছু ব্যবসায়ীর অপতৎপরতার কারণেই। যার দায় পুরো ব্যবসায়ী সমাজের ওপর পড়ছে। সরকার সেদিক থেকে সতর্ক রয়েছে। এখানে যা করার করছে। তবে শঙ্কা কাটেনি।  তিনি বলেন সামনে কোরবানির ঈদ। সেখানে পেঁয়াজ আদা রসুন ভোজ্যতেলসহ নিত্যপ্রয়োজনীয় পণ্যের সরবরাহ স্বাভাবিক রাখতে হবে। ভবিষ্যতে এসব পণ্য মজুদ করে কেউ যাতে সুযোগ নিতে না পারে সেজন্য যার যার জায়গা থেকে সতর্ক হওয়া প্রয়োজন। সভায় দেশে অত্যাবশ্যকীয় বিভিন্ন নিত্যপণ্যের দাম মজুদ সরবরাহ ও উৎপাদন পরিস্থিতির সার্বিক বিষয়ে পর্যালোচনা করে খাত সংশ্লিষ্ট ব্যবসায়ীদের করণীয় দিকনির্দেশনা দেবেন বাণিজ্য মন্ত্রণালয়।