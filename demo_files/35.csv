Serial,Title,Date,Author,News
35,দেশে এলো ২৫ লাখ লিটার অপরিশোধিত তেল,2022-07-23,ইত্তেফাক অনলাইন ডেস্ক,ভারত থেকে আমদানিকৃত ২৫ লাখ লিটার অপরিশোধিত তেলের প্রথম চালান নরসিংদীর ঘোড়াশাল বন্দরে পৌঁছেছে। আজ শনিবার ২৩ জুলাই সকাল ৮টার দিকে দেশে পৌঁছায় চালানটি। ভারতীয় হাইকমিশনার আমদানিকারক অ্যাকুয়া রিফাইনারি ও বিআইডব্লিউটিএর ঊর্ধ্বতন কর্মকর্তাদের উপস্থিতিতে সাড়ে ১০টায় তেল হস্তান্তরের আনুষ্ঠানিকতা শুরু হয় বলে জানা গেছে। গত বছর বিদ্যুৎ ও জ্বালানি মন্ত্রণালয় থেকে ১৬ হাজার মেট্রিক টন তেল আমদানির অনুমতি পায় আমদানিকারক প্রতিষ্ঠান অ্যাকুয়া রিফাইনারি লিমিটেড।