Serial,Title,Date,Author,News
200,জিওটেক্সটাইল প্ল্যান্ট উদ্বোধন করলো কনফিডেন্স ইনফ্রাস্ট্রাকচার লিমিটেড,2022-06-04,ইত্তেফাক অনলাইন ডেস্ক,দেশের অন্যতম বৃহৎ কনফিডেন্স গ্রুপের অঙ্গ প্রতিষ্ঠান কনফিডেন্স ইনফ্রাস্ট্রাকচার লিমিটেড সিআইএল নারায়ণগঞ্জে নিজেদের কারখানা প্রাঙ্গনে অত্যাধুনিক একটি জিওটেক্সটাইল প্ল্যান্ট উদ্বোধন করেছে। সবার জন্য একটি টেকসই ভবিষ্যৎ গড়ে তোলার পাশাপাশি মানুষ ও দেশের উন্নয়নে শনিবার জিওটেক্সটাইল তৈরির এ প্ল্যান্ট চালু করেছে সিআইএল। এ প্ল্যান্টের উৎপাদিত জিওটেক্সটাইল জিওসিল নামে বাজারজাত করা হবে। অনুষ্ঠানে প্রধান অতিথি হিসবে উপস্থিত থেকে প্ল্যান্ট উদ্বোধন করেন কনফিডেন্স গ্রুপের চেয়ারম্যান প্রকৌশলী রেজাউল করিম। এ সময় আরও উপস্থিত ছিলেন কনফিডেন্স গ্রুপের ভাইসচেয়ারম্যান ইমরান করিম এবং ব্যবস্থাপনা পরিচালক সালমান করিম সহ প্রতিষ্ঠানটির ঊর্ধ্বতন কর্মকর্তাবৃন্দ। জিওটেক্সটাইল হচ্ছে এক ধরনের বিশেষ পলিমার ফেব্রিক যা অবকাঠামো সংরক্ষণের পাশাপাশি পরিবেশের সুরক্ষায় সহায়তা করে। মানুষ ও অর্থনৈতিক অবকাঠামোকে বন্যার মতো প্রাকৃতিক দুর্যোগ থেকে রক্ষা করতে নদী ভাঙন রোধে উপকূল সংরক্ষণে এবং নদী তীর শক্তিশালী করতে এবং মজবুত বাঁধের জন্য জিওটেক্সটাইল বিশ্বব্যাপী ব্যবহৃত হয়। উপকূলীয় অঞ্চলে বন্যার প্রভাব হ্রাসে সাশ্রয়ী এ প্রযুক্তি ব্যবহার করা হয়। উদ্বোধনী অনুষ্ঠানে কনফিডেন্স গ্রুপের চেয়ারম্যান প্রকৌশলী রেজাউল করিম বলেন বাংলাদেশ বিশ্বের অন্যতম দুর্যোগপ্রবণ দেশ এবং জলবায়ু পরিবর্তনের প্রভাবের কারণে অত্যন্ত ঝুঁকিপূর্ণ অবস্থানে রয়েছে। দেশে যারা উপকূলীয় অঞ্চলে বসবাস করেন তাদের ভারী বৃষ্টিপাতের ফলে সৃষ্ট বন্যা ও নদী ভাঙনের মতো প্রাকৃতিক দুর্যোগের সাথে লড়াই করে বেঁচে থাকতে হয়। তাই মানুষের জীবন ও অর্থনৈতিক অবকাঠামোর সুরক্ষায় এবং পরিবেশগত স্থিতিশীলতা বজায় রাখতে নিজেদের ভূমিকা পালনে আমরা প্ল্যান্টের উৎপাদনের সকল পর্যায়ে অত্যাধুনিক প্রযুক্তি ব্যবহার করে জিওটেক্সটাইল উৎপাদন করছি। তিনি আরও বলেন নতুন এ প্ল্যান্ট দেশের উৎপাদন খাতের সক্ষমতার উন্নয়নে সহায়তা করবে। অনুষ্ঠানে কনফিডেন্স ইনফ্রাস্ট্রাকচার লিমিটেড এর ব্যবস্থাপনা পরিচালক সালমান করিম বলেন এ প্ল্যান্টটি প্রাকৃতিক দুর্যোগের ঝুঁকি হ্রাস করে দেশজুড়ে বিভিন্ন জনপদের মানুষকে সহায়তা করবে। পাশাপাশি এ প্ল্যান্ট দেশের অর্থনৈতিক প্রবৃদ্ধিকে ত্বরাণ্বিত করবে। এ প্ল্যান্টের মাধ্যমে আমরা আরও বেশি সংখ্যক কর্মসংস্থানের সুযোগ তৈরিতে মানুষের জীবনযাত্রার মান উন্নত করতে এবং নিজেদের পণ্য বিদেশে রপ্তানির ব্যাপারে আশাবাদী। একদল প্রশিক্ষিত প্রকৌশলী ও কর্মীবাহিনী অত্যাধুনিক প্রযুক্তির ইউরোপের মেশিনারি ও উন্নত কাঁচামাল দিয়ে তৈরি করছে জিওসিল জিও ব্যাগ ও জিও ম্যাট। বাংলাদেশ পানি উন্নয়ন বোর্ডের নির্ধারিত স্পেসিফিকেশন এবং দেশের ও আন্তর্জাতিক সকল মানদন্ড মেনে কনফিডেন্স জিওসিল উৎপাদনের কাজ শুরু করেছে। এ প্ল্যান্ট থেকে দেশ ও আন্তর্জাতিক বাজারে জিওসিলের চাহিদাপূরণে সহায়তা করা হবে। প্রায় ৪০ একর জমিতে অবস্থিত নতুন স্থাপিত জিওটেক্সটাইল প্ল্যান্ট এর পাশাপাশি আরো সাত ধরনের পণ্য উৎপাদনে এ কারখানায় ৩ হাজারেরও বেশি মানুষ কাজ করছে। নতুন এ প্ল্যান্টের প্রতিমাসে সক্ষমতা হবে প্রায় ২৮৫০০০০ বর্গ মিটার অথবা ১১৫০০০০ ব্যাগ। কনফিডেন্স ইনফাস্ট্রাকচার লিমিটেডের বাৎসরিক টার্নওভার প্রায় ১২০০ কোটি টাকা। কনফিডেন্স ইনফ্রাস্ট্রাকচার লিমিটেড ইউরোপীয় প্রযুক্তি ব্যবহার করে তার উৎপাদন ক্ষমতা দিয়ে জিও টেক্সটাইল উৎপাদনে দেশে অন্যতম শীর্ষস্থানীয় প্রতিষ্ঠান হতে চলেছে। নতুন এ প্লান্ট স্থাপনের মাধ্যমে প্রতিষ্ঠানটি এর পোর্টফোলিওতে নতুন মাত্রা যোগ করেছে যা দেশের উৎপাদন খাতে নতুন দিনের সূচনা করবে বলে প্রত্যাশা করা হচ্ছে। কনফিডেন্স ইনফ্রাস্ট্রাকচার লিমিটেড বাংলাদেশের টাওয়ার প্রকৌশল হার্ডওয়্যার ও স্টিল কাঠামো খাতের সুপরিচিত নাম। অত্যাধুনিক প্রযুক্তি এবং দক্ষ কর্মীদের নিয়ে প্রতিষ্ঠানটি বিদ্যুৎ খাত সহ দেশের বিভিন্ন খাতের প্রবৃদ্ধিতে উল্লেখযোগ্য অবদান রাখছে।