Serial,Title,Date,Author,News
429,যে কারণে হিলি বন্দরে রাজস্ব আদায়ের লক্ষ্যমাত্রা পূরণ হয়নি,2022-03-07,হাকিমপুর দিনাজপুর সংবাদদাতা,দিনাজপুরের হাকিমপুর উপজেলার হিলি স্থলবন্দরে চলতি অর্থবছরের ২০২১২২ গেল আট মাসে রাজস্ব আদায়ের লক্ষ্যমাত্রা পূরণ হয়নি। এ সময় লক্ষ্যমাত্রা ২৯৬ কোটি ৪১ লাখ টাকা নির্ধারণ করা হলেও আদায় হয়েছে ২৭৭ কোটি ৪৮ লাখ টাকা। ফলে রাজস্ব ঘাটতির পরিমাণ দাঁড়িয়েছে ১৮ কোটি ৯৩ লাখ টাকা। হিলি স্থলবন্দর সূত্রে জানা গেছে ২০২০২১ অর্থবছরে হিলি স্থলবন্দরে নির্ধারিত লক্ষ্যমাত্রার বাড়তি ৮৭ কোটি টাকা রাজস্ব আয় হয়েছিল। চলতি ২০২১২২ অর্থবছরে লক্ষ্যমাত্রা কিছুটা বাড়িয়ে ৪৫৩ কোটি ৭০ লাখ টাকা নির্ধারণ করে দেয় জাতীয় রাজস্ব বোর্ড এনবিআর। চলতি অর্থবছরের জুলাই মাসে হিলি স্থলবন্দর থেকে রাজস্ব আদায়ের লক্ষ্যমাত্রা ছিল ৩৬ কোটি ৩৫ লাখ টাকা। এর বিপরীতে আদায় হয় ৩৩ কোটি ৫৮ লাখ টাকা। আগস্টে ৪৩ কোটি ৯৬ লাখ টাকার বিপরীতে আদায় হয়েছে ২৬ কোটি ৬৯ লাখ টাকা। সেপ্টেম্বরে ৩৭ কোটি ৯৩ লাখ টাকার লক্ষ্যমাত্রার নির্ধারণ করা হলেও আদায় হয় ৩৫ কোটি ১৯ লাখ টাকা। অক্টোবরে ৩৯ কোটি ২ লাখ টাকার লক্ষ্যমাত্রার বিপরীতে আদায় হয়েছে ৩৪ কোটি ৩১ লাখ টাকা। নভেম্বরে ৪০ কোটি ৩২ লাখ টাকার লক্ষ্যমাত্রার বিপরীতে আদায় হয়েছে ৩২ কোটি ৫৪ লাখ টাকা। ডিসেম্বরে ৩০ কোটি ২৪ লাখ টাকার লক্ষ্যমাত্রার বিপরীতে আদায় হয়েছে ৩২ কোটি ৪৬ লাখ টাকা। জানুয়ারি মাসে ৩৪ কোটি ১২ লাখ টাকার বিপরীতে আদায় হয়েছে ৪৩ কোটি ৩৩ লাখ টাকা। আর ফেব্রুয়ারিতে ৩৪ কোটি ৪৭ লাখ টাকার বিপরীতে আদায় হয়েছে ৩৯ কোটি ৩৭ লাখ টাকা। এদিকে হিলি স্থলশুল্ক স্টেশনের রাজস্ব কর্মকর্তা এসএম নুরুল আলম জানান চলতি অর্থবছরে জাতীয় রাজস্ব বোর্ড অনেক বেশি রাজস্ব আদায়ে লক্ষ্যমাত্রা নির্ধারণ করে দিয়েছে। এ কারণে গত আট মাসে হিলি স্থলবন্দর থেকে লক্ষ্যমাত্রার চেয়ে ১৮ কোটি ৯৩ লাখ টাকার কম রাজস্ব আদায় হয়েছে। এ সময় বন্দর থেকে ২৭৭ কোটি ৪৮ লাখ টাকা রাজস্ব আদায় হয়েছে। শুধুমাত্র ফেব্রুয়ারিতে ৩৪ কোটি ৪৭ লাখ টাকার বিপরীতে ৩৯ কোটি ৩৭ লাখ টাকার রাজস্ব আদায় হয়েছে। যা লক্ষ্যমাত্রার তুলনায় ৪ কোটি ৯০ টাকা বেশি। তিনি আরও জানান রাজস্ব আদায় নির্ভর করে বন্দর দিয়ে পণ্য আমদানিরফতানির ওপর। যখন পণ্য আমদানি বাড়ে তখন রাজস্ব আদায়ের পরিমাণ বাড়ে। আবার পণ্য আমদানি কমলে রাজস্ব কমে। গত মাসে ১৪ দিন এই বন্দর দিয়ে চিপস পাথর আমদানি বন্ধ ছিল। এতে রাজস্ব আদায়ে ব্যাঘাত হয়েছে।