Serial,Title,Date,Author,News
353,ইকমার্স গ্রাহকদের টাকা ফেরতে গণবিজ্ঞপ্তি দেবে বাণিজ্য মন্ত্রণালয়,2022-04-07,ইত্তেফাক অনলাইন ডেস্ক,বিভিন্ন ইকমার্স প্রতিষ্ঠানে আটকে থাকা গ্রাহকদের টাকা ফেরত দিতে গণবিজ্ঞপ্তি দেওয়া হবে বলে জানিয়েছেন বাণিজ্য মন্ত্রণালয়ের ইকমার্স সেলের প্রধান এ এইচ এম শফিকুজ্জামান। বৃহস্পতিবার ৭ এপ্রিল সচিবালয়ে অনুষ্ঠিত ডিজিটাল কমার্সের মাধ্যমে সংঘটিত ব্যবসাবাণিজ্যের লেনদেনে সৃষ্ট ভোক্তা বা বিক্রেতা অসন্তোষ ও প্রযুক্তি সমস্যা নিরসনের লক্ষ্যে গঠিত কারিগরি কমিটির চতুর্থ বৈঠক শেষে তিনি এ কথা বলেন। তিনি বলেন গণবিজ্ঞপ্তি দেওয়ার পর শুনানি হবে। শুনানি শেষে যেখানে যে টাকা আটকে আছে তা গ্রাহকদের ওয়ালেটে ফেরত দেওয়া হবে। ইকমার্স প্রতিষ্ঠানগুলোর সংগঠন ইকমার্স অ্যাসোসিয়েশন অব বাংলাদেশ ইক্যাবকে সাত দিনের মধ্যে তালিকা দিতে বলা হয়েছে জানিয়ে শফিকুজ্জামান বলেন তারা তালিকা না দিলেও গ্রাহকদের ওয়ালেটে টাকা ফেরত দেওয়া হবে।এ পর্যন্ত ১২টি ইকমার্স প্রতিষ্ঠানের লেনদেন পরিশোধকারী প্রতিষ্ঠানে পেমেন্ট গেটওয়ে আটকে থাকা ৭৩ কোটির বেশি টাকা ফেরত দেওয়া হয়েছে বলে জানান শফিকুজ্জামান। তিনি বলেন এর বাইরে দুএকটি প্রতিষ্ঠান ইতিবাচকভাবে যোগাযোগ করেছে। এমনও হয়েছে যে আমাদের সঙ্গে যোগাযোগের পর হারিয়ে গেছে কেউ কেউ। ইক্যাবের কাছে সেসব প্রতিষ্ঠানের পূর্ণাঙ্গ তালিকা চাওয়া হয়েছে। ইক্যাব যাচাইবাছাই করে তালিকা দেবে যা পরে পুলিশের কাছে হস্তান্তর করবে বাণিজ্য মন্ত্রণালয়।