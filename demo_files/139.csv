Serial,Title,Date,Author,News
139,বাংলাদেশের সঙ্গে এডিবির ১৪৩ মিলিয়ন ডলারের ঋণ চুক্তি,2022-06-16,ইত্তেফাক অনলাইন ডেস্ক,বাংলাদেশের সীমান্ত বাণিজ্যের পরিমাণ দক্ষতাসম্ভাব্যতা এবং নিরাপত্তা ব্যবস্থার উন্নয়নে গতকাল এশীয় উন্নয়ন ব্যাংক এবং বাংলাদেশ সরকারের মধ্যে ১৪৩ মিলিয়ন মার্কিন ডলারের একটি পলিসি ভিত্তিক ঋণ চুক্তি স্বাক্ষরিত হয়েছে। চুক্তিতে বাংলাদেশের পক্ষে অর্থনীতি সম্পর্ক বিভাগের সচিব ফাতিমা ইয়াসমিন এবং এডিবির পক্ষে সংস্থার কান্ট্রি ডিরেক্টর ইডিমন গিন্টিং স্বাক্ষর করেন। এডিবির এক সংবাদ বিজ্ঞপ্তিতে আজ এ খবর জানানো হয়। এডিবির কান্ট্রি ডিরেক্টর গিন্টিং বলেন রফতানি বহুমুখীকরণ এবং শিল্পায়ন ও ব্যবসা বাণিজ্যের প্রবৃদ্ধি তরান্বিত করার জন্য প্রতিযোগিতা এবং আঞ্চলিক ব্যবসা বাণিজ্য সম্প্রসারণে এডিবি সহায়তা করছে। তিনি বলেন এডিবির এই ঋণ সহায়তায় আগামী ২০২৭ সালের মধ্যে আখাউড়া সোনামসজিদ এবং তমাবিল বর্ডার ক্রসিং পয়েন্টে বিসিপি আমদানির পরিমাণ ৫০ শতাংশ বৃদ্ধি পাবে। পাশাপাশি কাস্টম ক্লিয়ারিং এবং কার্গো ট্রান্সশিপমেন্টের গড় সময় ৫০ ভাগ হ্রাস পবে। তিনি বলেন তিনটি বিসিপিতে ইপেমেন্ট বাস্তবায়িত হবে। বছরে আন্তর্জাতিক ট্রানজিট কার্গো হ্যান্ডেলিং ক্ষমতা বৃদ্ধি পাবে এবং সেন্ট্রাল কাস্টমস ল্যাবরেটরি কাস্টমস ওয়ারহাউস ও কাস্টমস রিজিওনাল ট্রেনিং একাডেমিকে পরিকল্পিতভাবে বিন্যস্ত করা হবে। সংবাদ বিজ্ঞপ্তিতে আরও বলা হয় রফতানি বহুমুখীকরণ এবং রফতানির মান উন্নয়ন দ্বিপক্ষীয় বাণিজ্য ও বিনিয়োগ সহযোগিতা চুক্তি স্বাক্ষর এবং সীমান্ত এজেন্সি ও বেসরকারি স্টেক হোল্ডারদের মধ্যে সহযোগিতা বৃদ্ধির মাধ্যমে বাণিজ্য বৃদ্ধির লক্ষ্যে বাংলাদেশ বাণিজ্য সুবিধা সংস্কার করে যাচ্ছে। দক্ষিণ এশীয় উপআঞ্চলিক অর্থনৈতিক সহযোগিতা বাণিজ্য সুবিধা সাসেকএর সেক্টর উন্নয়ন প্রোগ্রাম এসডিপি বাণিজ্য নীতি সংস্কার এবং আখাউড়া সোনামসজিদ ও তমাবিল বিসিপিতে সীমান্ত বাণিজ্য সুবিধার উন্নয়ন করবে। এই চুক্তি একটি উপআঞ্চলিক কেন্দ্র হিসাবে বাংলাদেশ হয়ে সাসেক দেশসমূহের মধ্যে বাণিজ্য সুবিধার মাধ্যমে যোগাযোগও বৃদ্ধি পাবে। এসডিপি বাংলাদেশকে উপআঞ্চলিক দেশসমূহের মধ্যে তাদের রফতানি বৈচিত্র বাড়াতে এবং তাদের রফতানি পণ্যের ঝুলি তৈরি পোশাক থেকে আরও অন্যান্য পণ্যসম্ভারে বাড়াতে সুযোগ সৃষ্টি করবে। এডিবির ৯০ মিলিয়ন মাকির্ন ডলারের নীতিভিত্তিক লোনসহ সহায়তা প্যাকেজ দেশের কাস্টম ক্লিয়ারিং সিস্টেমকে আন্তর্জাতিক মানের করা এবং জাতীয় রাজস্ব বোর্ডের ও বাণিজ্য মন্ত্রণালয়ের সক্ষমতা বৃদ্ধিসহ সকল ক্ষেত্রের সংস্কারে সাহায্য করবে। নীতি সংস্কারের আওতায় আখাউড়া সোনামসজিদ এবং তমাবিল সীমান্ত ক্রসিং পয়েন্টে বিসিপি এনবিআর এবং বাংলাদেশ স্থল বন্দর কর্তৃপক্ষের সমন্বিত ল্যান্ড কাস্টম স্টেশন ও স্থল বন্দর নির্মাণে ৫৩ মিলিয়ন মার্কিন ডলারের একটি প্রকল্প বাস্তবায়িত হবে। এখানে কাস্টম ক্লিয়ারেন্স এবং কার্গো শিপমেন্টের জন্য সুবিধা সম্বলিত যন্ত্রপাতি স্থাপন করা হবে। এডিবি সেন্ট্রাল কাস্টমস ফ্যাসিলিটিসের অপারেশনাল পরিকল্পনা প্রস্তুত বিসিপিতে আধুনিক কাস্টম অপারেশনে এনবিআরর সক্ষমতা বৃদ্ধিতে বর্ডার এজেন্সিসমূহের মধ্যে কাস্টমস লিগ্যাল ফ্রেমওয়ার্ক আধুনিকায়নে দেয়া সংস্থার টেকনিক্যাল সহায়তা বিশেষ তহবিল থেকে ১.৫ মিলিয়ন ডলারের টেকনিক্যাল সহায়তা মঞ্জুরি প্রদান করা হবে। এডিবি ১৯৭৩ সালের পর থেকে এ পর্যন্ত বাংলাদেশে প্রায় ৪৮ বিলিয়ন ডলারের বিভিন্ন ধরনের লোন মঞ্জুরি ও সহঅর্থায়ন সহায়তা দিয়েছে।