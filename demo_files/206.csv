Serial,Title,Date,Author,News
206,দুধের দাম বাড়ালো মিল্ক ভিটা,2022-06-02,ইত্তেফাক অনলাইন ডেস্ক,বাংলাদেশ দুগ্ধ উৎপাদনকারী সমবায় ইউনিয়ন লিমিটেড মিল্ক ভিটা দুধসহ সব ধরনের পণ্যের দাম বাড়িয়েছে। ৫ টাকা বাড়িয়ে প্রতি লিটার দুধের দাম ৮০ টাকা নির্ধারণ করা হয়েছে। আজ বৃহস্পতিবার ২ জুন মিল্ক ভিটার মহাব্যবস্থাপক বিপণন মইনুল হক চৌধুরী বলেন দুধের সঙ্গে সঙ্গে বেড়েছে দুগ্ধজাত নানা পণ্যের দাম। প্রতি কেজি ঘিয়ের দাম হয়েছে ১ হাজার ৩২০ টাকা। এত দিন এর দাম ছিল ১ হাজার ১৮০ টাকা। এক কেজি মিষ্টি দইয়ের দাম হয়েছে ২১০ টাকা আগে বিক্রি হতো ১৯০ টাকায়। এক কেজি টক দইয়ের দাম কেজিপ্রতি ৫ টাকা বাড়িয়ে করা হয়েছে ১৭৫ টাকা। এছাড়া গোখাদ্যসহ সব ধরনের পণ্যের দাম বেড়ে যাওয়ায় উৎপাদন ও সরবরাহ খরচ বেড়ে যাওয়ায় বাজারের সঙ্গে সমন্বয় করতে দাম বাড়ানো হয়েছে বলেও জানান তিনি। এর আগে বুধবার ১ জুন বিশ্ব দুগ্ধ দিবস থেকে এ দাম কার্যকর করা হয়েছে।