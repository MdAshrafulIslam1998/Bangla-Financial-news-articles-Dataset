Serial,Title,Date,Author,News
243,বিদেশ থেকে পাঠানো টাকার উৎস জানাতে হবে না,2022-05-24,ইত্তেফাক রিপোর্ট,রেমিট্যান্সে প্রণোদনা পেতে শর্ত শিথিল করেছে বাংলাদেশ ব্যাংক। এর আগে ৫ হাজার থেকে ৫ লাখ টাকার বেশি রেমিট্যান্স পাঠাতে গেলে রেমিটারকে অর্থপ্রেরক বিদেশি এক্সচেঞ্জ হাউজের কাছে বিস্তারিত কাগজপত্রাদি জমা দেওয়ার বাধ্যবাধকতা ছিল। এখন থেকে সে বাধ্যবাধকতা প্রত্যাহার করা হয়েছে। এর ফলে দেশে সহজে রেমিট্যান্স পাঠাতে পারবেন বিশ্বের বিভিন্ন দেশে কর্মরত প্রবাসী বাংলাদেশিরা।গতকাল সোমবার কেন্দ্রীয় ব্যাংকের বৈদেশিক মুদ্রা ও নীতি বিভাগ এ সংক্রান্ত একটি প্রজ্ঞাপন দিয়েছে।সব তপশিলি ব্যাংকের প্রধান নির্বাহী বরাবর পাঠানো প্রজ্ঞাপনে বলা হয়েছে ৫ হাজার অথবা ৫ লাখ টাকার অধিক রেমিট্যান্সের ক্ষেত্রে প্রণোদনানগদ সহায়তা প্রদানে রেমিটারের কাগজপত্রাদি বিদেশস্থ এক্সচেঞ্জ হাউজ হতে প্রেরণের বাধ্যবাধকতা রয়েছে। এখন থেকে সরকারি সিদ্ধান্ত অনুযায়ী বৈধ উপায়ে দেশে রেমিট্যান্স প্রেরণের বিপরীতে রেমিট্যান্স প্রণোদনানগদ সহায়তা প্রদানে রেমিটারের কোনো কাগজপত্র ব্যতীত বিদ্যমান হারে ২ দশমিক ৫০ শতাংশ রেমিট্যান্স প্রণোদনানগদ সহায়তা প্রযোজ্য হবে। পরবর্তী নির্দেশনা না দেওয়া পর্যন্ত উপরোক্ত সিদ্ধান্ত বলবৎ থাকবে বলেও প্রজ্ঞাপনে বলা হয়েছে।