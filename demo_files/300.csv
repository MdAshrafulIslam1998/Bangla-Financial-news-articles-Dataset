Serial,Title,Date,Author,News
300,সীমিত পরিসরে আজ ব্যাংক খোলা,2022-04-30,ইত্তেফাক অনলাইন ডেস্ক,ঈদুল ফিতর উপলক্ষে ব্যবসাবাণিজ্যে আর্থিক লেনদেন বেড়ে যাওয়ায় আজ শনিবার ৩০ এপ্রিল সারাদেশে সীমিত পরিসরে ব্যাংক খোলা রাখার নির্দেশ দিয়েছে বাংলাদেশ ব্যাংক। এ দিন সকাল সাড়ে ৯টা থেকে দুপুর ১টা পর্যন্ত লেনদেন হবে। আর লেনদেনপরবর্তী ব্যাংকের আনুষঙ্গিক কার্যক্রম চলবে দুপুর আড়াইটা পর্যন্ত। এর আগে গত বৃহস্পতিবার ২৮ এপ্রিল বাংলাদেশ ব্যাংকের অফ সাইট সুপারভিশন বিভাগ থেকে এ সংক্রান্ত সার্কুলার জারি করা হয়। এতে বলা হয় ঈদ উপলক্ষে ব্যবসাবাণিজ্যে আর্থিক লেনদেন বেড়েছে। এ জন্য সবার সুবিধার্থে শনিবার ৩০ এপ্রিল সীমিতসংখ্যক লোকবলের মাধ্যমে সারা দেশে সীমিত পরিসরে ব্যাংকিং কার্যক্রম পরিচালিত হবে। শনিবার ব্যাংক লেনদেন হবে সকাল সাড়ে ৯টা থেকে দুপুর ১টা পর্যন্ত। ব্যাংক খোলা দুপুর আড়াইটা পর্যন্ত।