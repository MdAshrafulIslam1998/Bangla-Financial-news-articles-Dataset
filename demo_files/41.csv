Serial,Title,Date,Author,News
41,শেয়ারবাজার ক্রেতাশূন্য বেশির ভাগ কোম্পানি,2022-07-19,ইত্তেফাক অনলাইন ডেস্ক,ঈদের আগে থেকেই পতনের মধ্যে ছিল দেশের শেয়ারবাজার। ঈদের পরও দরপতনের বৃত্তে ঘুরপাক খাচ্ছে শেয়ারবাজার। এতে পুঁজি হারিয়ে দিশেহারা বিনিয়োগকারীরা। মঙ্গলবার ১৯ জুলাই শেয়ারবাজার খুলতেই বিনিয়োগকারীদের একটি অংশ দিনের সর্বনিম্ন দামে বেশিরভাগ প্রতিষ্ঠানের শেয়ার ও ইউনিট বিক্রির আদেশ দিতে থাকেন। ফলে সিংহভাগ প্রতিষ্ঠানের ক্রয় আদেশের ঘর শূন্য হয়ে পড়ে। লেনদেনের শেষপর্যন্ত অব্যাহত থাকে ক্রেতা সংকট। ঢাকা স্টক এক্সচেঞ্জে ডিএসই এদিন লেনদেন হয়েছে ৩১৯ কোটি ৩৫ লাখ টাকা। যা গত ১৫ মাসের মধ্যে সর্বনিম্ন।     ... ভারতের টাকার দামের রেকর্ড পতন ... ভারতের টাকার দামের রেকর্ড পতন  ...ভারতের টাকার দামের রেকর্ড পতন বাজার পর্যালোচনায় দেখা গেছে দিনের শুরু থেকে শেষ পর্যন্ত ঢাকা স্টক এক্সচেঞ্জের ডিএসই প্রধান সূচক ডিএসইএক্স ৬৩ পয়েন্ট পতনের পর ৬ হাজার ১৫৩ পয়েন্টে অবস্থান করছে। এছাড়াও ডিএসই শরীয়াহ সূচক ১১ পয়েন্ট কমে ১ হাজার ৩৪৮ পয়েন্টে ডিএস৩০ সূচক ২২ পয়েন্ট কমে ২ হাজার ২১৩ পয়েন্টে দাঁড়িয়েছে। ডিএসইতে মোট ৩৮২টি কোম্পানির শেয়ার লেনদেন হয়েছে। এর মধ্যে দর বেড়েছে ২১টি। দরপতন হয়েছে ৩৪৪টির এবং অপরিবর্তিত রয়েছে ১৭টি প্রতিষ্ঠানের শেয়ার ও ইউনিটের। ডিএসইতে মোট ৩১৯ কোটি ৩৫ লাখ টাকা লেনদেন হয়েছে। যা গত ১৫ মাসের মধ্যে সর্বনিম্ন লেনদেন।      .....     শেয়ারবাজার ...  .     অপর বাজার চট্টগ্রাম স্টক এক্সচেঞ্জে সিএসই প্রধান সূচক সিএসসিএক্স ১২৯ পয়েন্ট কমে অবস্থান করছে ১০ হাজার ৮২৪ পয়েন্টে। সিএসইর সার্বিক সূচক সিএএসপিআই ২১৪ পয়েন্ট কমে ১৮ হাজার ৬৬ পয়েন্টে সিএসই৩০ সূচক ১০৫ পয়েন্ট কমে ১৩ হাজার ২৯৯ পয়েন্টে অবস্থান করছে। সিএসইতে ২৮৬টি কোম্পানির শেয়ার ও ইউনিট লেনদেন হয়েছে। এর মধ্যে দর বেড়েছে ১৯টির কমেছে ২৪৬টির এবং অপরিবর্তিত আছে ২১টির। দিন শেষে সিএসইতে ১১ কোটি ৭০ লাখ টাকার শেয়ার ও ইউনিট লেনদেন হয়েছে।