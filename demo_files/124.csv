Serial,Title,Date,Author,News
124,শিল্প খাতে ঋণ বিতরণ বাড়ছে,2022-06-24,ইত্তেফাক রিপোর্ট,মহামারি করোনার অভিঘাতে ব্যবসাবাণিজ্য স্থবির হয়ে পড়েছিল। ফলে শিল্প খাতে বিনিয়োগও কমে গিয়েছিল। তবে করোনা পরিস্থিতির উন্নতি হওয়ার পর আবার নতুন উদ্যমে শিল্পোদ্যোক্তারা ঘুরে দাঁড়াচ্ছেন। শিল্পকলকারখানার চাকাও ঘুরছে আগের মতো। এতে দেশের অর্থনীতিও গতি পাচ্ছে। দেশের প্রধান রপ্তানি আয়ের ৮৪ ভাগ নেতৃত্ব দেওয়া তৈরি পোশাক খাতের রপ্তানি আদেশ আবারও আগের অবস্থানে ফিরেছে। অর্থনৈতিক অগ্রগতির সঙ্গে শিল্প খাতে প্রান্তিক ঋণের প্রবৃদ্ধিও বেড়েছে। বাংলাদেশ ব্যাংকের তথ্যমতে চলতি বছরের প্রথম প্রান্তিক জানুয়ারিমার্চ শেষে দেশের শিল্প খাতে মোট ঋণ বিতরণ হয়েছে ১ লাখ ২৭ হাজার ৬৭১ কোটি টাকা। গত ২০২১ সালের একই সময়ে মার্চ প্রান্তিক ঋণ বিতরণ হয়েছিল ৯০ হাজার ৯৬৬ কোটি টাকা। সে হিসাবে গত বছরের একই সময়ের তুলনায় শিল্প খাতে ঋণের বিতরণ বেড়েছে ৩৬ হাজার ৭০৫ কোটি টাকা। ২০২১ সালের ডিসেম্বর প্রান্তিকে শিল্প খাতে ঋণ বিতরণ হয়েছিল ১ লাখ ২৪ হাজার ৮৬৫ কোটি টাকা। সে হিসাবে তিন মাস ব্যবধানে ঋণ বিতরণ বেড়েছে ২ হাজার ৮০৬ কোটি টাকা। অর্থাত্ শিল্প ঋণে প্রবৃদ্ধি হয়েছে ৩৩ দশমিক ৭৫ শতাংশ। সংশ্লিষ্টদের মতে গত বছরও করোনার প্রভাব ছিল। এ কারণে শিল্প খাতে ঋণ বিতরণ ও আদায় কম ছিল। তবে চলতি বছর করোনার প্রকোপ কমেছে প্রতিটি সেক্টর ঘুরে দাঁড়িয়েছে। এসব কারণে ঋণ বিতরণ ও আদায় বাড়ছে।     ... ঈদ কেনাকাটায় নগদ পেমেন্টে ৩০ শতাংশ পর্যন্ত ক্যাশব্যাক ও ডিসকাউন্ট ... ঈদ কেনাকাটায় নগদ পেমেন্টে ৩০ শতাংশ পর্যন্ত ক্যাশব্যাক ও ডিসকাউন্ট  ...ঈদ কেনাকাটায় নগদ পেমেন্টে ৩০ শতাংশ পর্যন্ত ক্যাশব্যাক ও ডিসকাউন্ট আলোচ্য সময়ে চলতি বছরের মার্চ প্রান্তিক শিল্পঋণ আদায় হয়েছে ১ লাখ ১ হাজার ৮৭৭ কোটি টাকা। গত বছরের একই সময়ে আদায় হয়েছিল ৮৪ হাজার ৭৯৫ কোটি টাকা। সে হিসাবে গত বছরের তুলনায় চলতি বছর আদায় বেড়েছে ২০ দশমিক ১৪ শতাংশ। এদিকে চলতি বছরের মার্চ প্রান্তিকে মেয়াদি শিল্পঋণ বা টার্ম লোন বৃহত্ মাঝারি ও ক্ষুদ্র বিতরণের পরিমাণ ১৭ হাজার ৩৪০ কোটি টাকা। গত বছরের একই সময়ের তুলনায় এই খাতে ৩৯ কোটি টাকা বিতরণ কমেছে। চলতি মূলধন ঋণ বা ওয়ার্কিং ক্যাপিটাল লোন বৃহত্ মাঝারি ক্ষুদ্র খাতে বিতরণের পরিমাণ ১ লাখ ৪ হাজার ৩৩০ কোটি টাকা। ২০২১ সালের একই সময়ে যা ছিল ৭৩ হাজার ৫৮৭ কোটি টাকা। সে হিসাবে বৃদ্ধি পেয়েছে ৪১ দশমিক ৭৮ শতাংশ।