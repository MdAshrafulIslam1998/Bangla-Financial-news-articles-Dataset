Serial,Title,Date,Author,News
493,অর্ধেক জনবল দিয়ে ব্যাংক চালানোর সময় বাড়লো,2022-02-03,ইত্তেফাক অনলাইন রিপোর্ট,করোনাভাইরাসের ঊর্ধ্বগতির কারণে অর্ধেক জনবল দিয়ে ব্যাংক চালানোর সময়সীমা বাড়িয়ে নতুন নির্দেশনা দিয়েছে বাংলাদেশ ব্যাংক। নতুন নির্দেশনা অনুযায়ী ৭ ফেব্রুয়ারি থেকে ২১ ফেব্রুয়ারি পর্যন্ত অর্ধেক জনবল নিয়ে ব্যাংক চালাতে হবে। বৃহস্পতিবার ৩ ফেব্রুয়ারি বাংলাদেশ ব্যাংকের ডিপার্টমেন্ট অব অব সাইট সুপারভিশন ডিওএস থেকে নতুন এ নির্দেশনা জারি করা হয়। গত ২৪ জানুয়ারি কেন্দ্রীয় ব্যাংকের এক নির্দেশনায় জানানো হয় ৬ ফেব্রুয়ারি পর্যন্ত অর্ধেক জনবল দিয়ে ব্যাংক চলবে।     .....         ছবি আব্দুল গনি ...  .     কেন্দ্রীয় ব্যাংকের নির্দেশনা মতে করোনার বিস্তাররোধে সরকারের আরোপিত বিধিনিষেধের মধ্যে ব্যাংকিং কার্যক্রম পরিচালনা করতে হবে। স্বাস্থ্যবিধি অনুসরণ করে রোস্টারিংয়ের মাধ্যমে অর্ধেক সংখ্যক কর্মকর্তাকর্মচারী নিয়ে ব্যাংকিং কাজ চালাতে হবে। তবে আবশ্যকীয় ব্যাংকিং সেবা অব্যাহত রাখতে প্রয়োজনে সংশ্লিষ্ট প্রতিষ্ঠান নিজস্ব সিদ্ধান্ত গ্রহণ করতে পারবে। ব্যাংকে সেবা নিতে আসা ব্যক্তিদের অবশ্যই মাস্ক পরতে হবে এবং স্বাস্থ্যবিধি কঠোরভাবে মানতে হবে।