Serial,Title,Date,Author,News
340,দরপতনের বৃত্তে ঘুরপাক খাচ্ছে শেয়ারবাজার,2022-04-11,ইত্তেফাক অনলাইন ডেস্ক,সপ্তাহের দ্বিতীয় কার্য দিবস সোমবার ১১ এপ্রিল দেশের শেয়ারবাজারে সূচকের পতনের মধ্যদিয়ে লেনদেন শেষ হয়েছে। এদিন অধিকাংশ কোম্পানির শেয়ার ও ইউনিটের দরপতন। এ নিয়ে টানা দরপতনের বৃত্তে ঘুরপাক খাচ্ছে শেয়াবাজার।  এদিন ঢাকা স্টক এক্সচেঞ্জের ডিএসইর প্রধান সূচক ডিএসইএক্স ২৩ পয়েন্ট কমে ৬ হাজার ৬৩৮ পয়েন্টে অবস্থান করছে। অন্য সূচকগুলোর মধ্যে ডিএসইএস শরীয়াহ সূচক ৫ পয়েন্ট কমে ১ হাজার ৪৫৪ পয়েন্টে এবং ডিএস৩০ সূচক ৬ পয়েন্ট কমে ২ হাজার ৪৫১ পয়েন্টে দাঁড়িয়েছে।     ... ২৩ এপ্রিল থেকে ট্রেনের অগ্রিম টিকেট বিক্রি ... ২৩ এপ্রিল থেকে ট্রেনের অগ্রিম টিকেট বিক্রি  ...২৩ এপ্রিল থেকে ট্রেনের অগ্রিম টিকেট বিক্রি ডিএসইতে লেনদেনে হওয়া ৩৮১টি কোম্পানির মধ্যে দর বেড়েছে ৯১টির কমেছে ২৩৪টির এবং অপরিবর্তিত রয়েছে ৫৬টি কোম্পানির শেয়ার ও ইউনিটের। এদিকে চট্টগ্রাম স্টক এক্সচেঞ্জে সিএসই প্রধান সূচক সিএসইএক্স আগের দিনের চেয়ে ২৪ পয়েন্ট কমে ১১ হাজার ৭০১ পয়েন্টে অবস্থান করছে। এছাড়া সিএসইর সার্বিক সূচক সিএএসপিআই ৪০ পয়েন্ট কমে ১৯ হাজার ৫০৪ পয়েন্টে সিএসই৫০ সূচক ২ পয়েন্ট কমে ১ হাজার ৪৪৮ পয়েন্টে এবং সিএসই৩০ সূচক ৬ পয়েন্ট কমে ১৪ হাজার ১২৩ পয়েন্টে দাঁড়িয়েছে। সিএসইতে মোট ২৭৯টির মধ্যে দর বেড়েছে ৮৩টির কমেছে ১৬৩টির এবং অপরিবর্তিত রয়েছে ৩৩টি কোম্পানির শেয়ার ও ইউনিটের।