Serial,Title,Date,Author,News
54,ফের বাড়লো উড়োজাহাজের জ্বালানির দাম,2022-07-14,ইত্তেফাক অনলাইন ডেস্ক,দেশে আরেক দফা বেড়েছে উড়োজাহাজের জ্বালানি জেট ফুয়েলের দাম। স্থানীয় ফ্লাইটের জন্য প্রতি লিটার জেট ফুয়েলের দাম ১৯ টাকা বেড়ে দাঁড়িয়েছে ১৩০ টাকা। আন্তর্জাতিক ফ্লাইটের জন্য দাম ১১২ টাকা ৮২ পয়সা। ৮ জুলাই থেকে এই নতুন দাম কার্যকর হয়েছে। বাংলাদেশ পেট্রোলিয়াম করপোরেশনের বিপিসি ওয়েবসাইটে এসংক্রান্ত তথ্য প্রকাশ করা হয়েছে। এর আগে গত ১০ জুন সর্বশেষ জেট ফুয়েলের দাম বেড়েছিল। তখন ৫ টাকা বেড়ে প্রতি লিটার জেট ফুয়েলের দাম হয়েছিল ১১১ টাকা।      . ....         ...  .     এরও আগে ১৭ মে জেট ফুয়েলের দাম ৬ টাকা বেড়ে প্রতি লিটারে ১০৬ টাকা করা হয়েছিল। গত বছরের ডিসেম্বর ও আগস্টেও দাম বাড়ানো হয়েছিল জেট ফুয়েলের। ওই বছরের এপ্রিলে দাম ছিল ৬১ টাকা লিটার।