Serial,Title,Date,Author,News
13,নতুন নতুন শর্ত আরোপ অর্ধেকের বেশি কমেছে সঞ্চয়পত্র বিক্রি,2022-08-02,ইত্তেফাক রিপোর্ট,নতুন নতুন শর্ত আরোপ করায় সঞ্চয়পত্র বিক্রির হার ব্যাপক হারে কমে যাচ্ছে। এবার নতুন অর্থবছরে ৫ লাখ টাকার বেশি সঞ্চয়পত্রে বিনিয়োগ থাকলে আয়কর রিটার্নের সনদ জমা দিতে হবে। তাছাড়া ঘোষণার বাইরে সঞ্চয়পত্র থাকলে রয়েছে জেলজরিমানার বিধান আগেই করা হয়েছে। সুদহারও কমানো হয়েছে। এসব কারণে সঞ্চয়পত্র বিক্রির পরিমাণ কমে যাচ্ছে। সদ্যসমাপ্ত ২০২১২২ অর্থবছরের জুলাইজুন জাতীয় সঞ্চয় স্কিমগুলোতে ১ লাখ ৮ হাজার ৭০ কোটি টাকার সঞ্চয়পত্র বিক্রি হয়েছে। এর মধ্যে মূল টাকা ও মুনাফা পরিশোধ করা হয়েছে ৮৮ হাজার ১৫৫ কোটি টাকা। এ সময়ে সঞ্চয়পত্রের গ্রাহকদের ৪০ হাজার ২ কোটি ৬৯ লাখ টাকা পরিশোধ করা হয়েছে। সঞ্চয়পত্রের মূল টাকা ও সুদ পরিশোধের পর এ খাতে সরকারের নিট ঋণ দাঁড়িয়েছে ১৯ হাজার ৯১৫ কোটি ৭৫ লাখ টাকা। গেল ২০২১২২ অর্থবছরে এ খাত থেকে সরকার নিট ঋণের লক্ষ্যমাত্রা ছিল ৩২ হাজার কোটি টাকা। জাতীয় সঞ্চয় অধিদপ্তরের সর্বশেষ হালনাগাদ প্রতিবেদনে এ তথ্য উঠে এসেছে। উল্লেখ্য এর আগে গত বছরের সেপ্টেম্বরে সঞ্চয়পত্রে ১৫ লাখ টাকার বেশি বিনিয়োগে সুদহার কমানো হয়। আবার ঘোষণার বাইরে সঞ্চয়পত্র থাকলে জেলজরিমানার বিধান রাখা হয়েছে। এসব কারণে অনেকে সঞ্চয়পত্রে বিনিয়োগ কমিয়েছেন বলে মনে করছেন সংশ্লিস্টরা। চলতি ২০২২২৩ অর্থবছরে বাজেটে ঘাটতি মেটাতে সঞ্চয়পত্র থেকে ৩৫ হাজার কোটি টাকার ঋণ নেওয়ার লক্ষ্য নির্ধারণ করা হয়েছে। কিন্তু রিটার্ন জমা দেওয়ার বাধ্যবাধকতা আরোপ করা হয়েছে। সম্প্রতি জারি করা জাতীয় সঞ্চয়পত্র অধিদপ্তর ও সরকারি গেজেট অনুযায়ী সঞ্চয়পত্র ও ডাকঘর সঞ্চয় ব্যাংক হিসাবে ৫ লাখ টাকার বেশি বিনিয়োগের ক্ষেত্রে অর্থ আইন ২০২২এর ৪৮ ধারা যথাযথ পরিপালনে প্রয়োজনীয় ব্যবস্থা নিতে ব্যাংকগুলোকে নির্দেশনা দিয়েছে কেন্দ্রীয় ব্যাংক। নির্দেশনা অনুযায়ী এখন থেকে যদি কোনো ব্যক্তি সঞ্চয়পত্রে পাঁচ লাখ টাকার বেশি বিনিয়োগ অথবা পোস্টাল সঞ্চয় অ্যাকাউন্ট খুলতে চান তবে সর্বশেষ বছরের আয়কর রিটার্ন জমার প্রমাণপত্র দেখাতে হবে। এত দিন কর শনাক্তকরণ নম্বর বা টিআইএন থাকলেই কেনা যেত। এবার শুধু প্রাতিষ্ঠানিক বিনিয়োগকারীদের ক্ষেত্রে আয়কর রিটার্ন দাখিলের ক্ষেত্রে অব্যাহতি দেওয়া হয়েছে। সংশ্লিষ্টরা বলছেন নতুন করে রিটার্ন জমা দেওয়ার বাধ্যবাধকতা আরোপে এবার সঞ্চয়পত্র বিক্রিতে বিরূপ প্রভাব পড়তে পারে। এদিকে সম্প্রতি সঞ্চয়পত্র বিক্রিতে ব্যাংকের মাধ্যমে গ্রাহক যাতে ভোগান্তিতে না পড়ে সে বিষয়ে কেন্দ্রীয় ব্যাংক ৯ দফা নির্দেশনা দিয়েছে। সঞ্চয় অধিদপ্তরের পরিসংখ্যান অনুযায়ী গত ২০২০২১ অর্থবছরে সঞ্চয়পত্র বিক্রি করে ৪২ হাজার কোটি টাকা ঋণ নিয়েছিল সরকার। যা ২০১৯২০২০ অর্থবছরে ছিল ১৪ হাজার ৪২৮ কোটি টাকা। এর আগে ২০১৮১৯ অর্থবছরে ছিল ৪৯ হাজার ৩৯৩ কোটি টাকা।