Serial,Title,Date,Author,News
184,এবার বাড়লো টাকার মান,2022-06-08,ইত্তেফাক অনলাইন ডেস্ক,টানা চার কার্যদিবস বাড়ার পর অবশেষে কমেছে ডলারের দাম। বাংলাদেশ ব্যাংক বুধবার ৮ জুন ৫০ পয়সা কমিয়ে প্রতি ডলার ৯১ টাকা ৫০ পয়সা বিক্রি করেছে। এর ফলে টাকার মান ৫০ পয়সা বেড়েছে। কেন্দ্রীয় ব্যাংকের মুখপাত্র ও নির্বাহী পরিচারক সিরাজুল ইসলাম গণমাধ্যমকে বিষয়টি নিশ্চিত করেছেন। এর আগে মঙ্গলবার ৭ জুন ডলারের দাম ছিল ৯২ টাকা। গত ২ জুন কেন্দ্রীয় ব্যাংক প্রতি মার্কিন ডলারের দাম ৮৯ টাকা ৯০ পয়সা নির্ধারণ করে দিয়েছিল যা তার আগে ছিল ৮৯ টাকা। পরে ডলারের বেঁধে দেওয়া দাম থেকে সরে এসে দাম নির্ধারণ ব্যাংকগুলোর হাতেই ছেড়ে দেয় বাংলাদেশ ব্যাংক। উল্লেখ্য ২০২০ সালের জুলাই থেকে ২০২১ সালের আগস্ট পর্যন্ত আন্তঃব্যাংক মুদ্রাবাজারে ডলারের দাম ৮৪ টাকা ৮০ পয়সায় স্থিতিশীল ছিল। কিন্তু এরপর থেকে বড় ধরনের আমদানি ব্যয় পরিশোধ করতে গিয়ে ডলার সংকট শুরু হয় যা এখন পর্যন্ত অব্যাহত আছে।