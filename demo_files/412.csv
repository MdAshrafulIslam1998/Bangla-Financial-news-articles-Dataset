Serial,Title,Date,Author,News
412,অস্বাভাবিক দাম নির্মাণসামগ্রীর,2022-03-14,রেজাউল হক কৌশিক,করোনার কারণে প্রায় দুই বছর বন্ধ ছিল নির্মাণকাজ। সম্প্রতি তা আবারও শুরু হয়েছে। আর এতে অস্বাভাবিকভাবে বেড়েছে নির্মাণসামগ্রীর দাম। বিশেষ করে নির্মাণশিল্পের অপরিহার্য উপকরণ রডের দাম সব রেকর্ড ভেঙেছে। গত এক সপ্তাহে প্রতিটন রডে প্রায় ৫ হাজার টাকা বেড়েছে। খুচরা বাজারে প্রতি টন রড বিক্রি ৮৮ হাজার টাকা ছাড়িয়েছে। এছাড়া নির্মাণশিল্পে ব্যবহৃত অন্যান্য পণ্যের দামও বাড়ছে। এদিকে রাশিয়াইউক্রেন যুদ্ধ পণ্যের দাম বাড়ার প্রবণতাকে আরো বাড়িয়ে দিয়েছে। এতে বাড়ছে জ্বালানি তেলসহ অন্যান্য পণ্যের দাম। ট্রেডিং করপোরেশন অব বাংলাদেশ টিসিবিএর ওয়েবসাইট অর্থাত্ সরকারি হিসাবে দেখা গেছে ভালো মানের ৬০ গ্রেড এক টন রডের দাম ৮৮ হাজার ৩০০ টাকায় পৌঁছেছে। এক বছর আগে একই মানের রডের টনপ্রতি সর্বোচ্চ বিক্রিমূল্য ছিল ৭১ হাজার টাকা। অর্থাত্ গত এক বছরে এ পণ্যের দাম ২২ দশমিক ৩২ শতাংশ বেড়েছে। আর ৪০ গ্রেডের এমএস রডের দাম গতকাল ছিল ৭০ হাজার টাকা থেকে ৭৮ হাজার টাকা পর্যন্ত। গত বছরের একই দিনে এ মূল্য ছিল ৬২ হাজার টাকা থেকে ৬৬ হাজার টাকা পর্যন্ত। এক্ষেত্রেও দাম প্রায় শতাংশ বেড়েছে। এর আগে ২০০৭ সালের শেষ ও ২০০৮ সালের প্রথম দিকে প্রতি টন রডের দাম সর্বোচ্চ ৮০ হাজার টাকায় উঠেছিল। এখন সে দামও ছাড়িয়ে গেল। রডের এই দাম বাড়ার কারণ হিসেবে ব্যবসায়ীরা বলছেন হঠাত্ করে আন্তর্জাতিক বাজারে রডের কাঁচামাল স্ক্র্যাপের দাম বেড়ে গেছে। সেই সঙ্গে রডের চাহিদাও কিছুটা বেড়েছে। সব মিলিয়ে বেড়েছে রডের দাম। আর রাশিয়াইউক্রেন যুদ্ধের ফলে জ্বালানি তেলের দাম বেড়েছে। এতে পরিবহন খরচ বাড়ছে। পাশাপাশি আন্তর্জাতিক বাজারে অন্যান্য পণ্যের দামও ইতিমধ্যেই বেড়েছে। অবকাঠামো উন্নয়নের প্রধান উপকরণের অন্যতম হলো রড। সংশ্লিষ্টরা বলছেন এ নির্মাণ উপকরণের চাহিদা দিন দিন বাড়ছে। পদ্মা সেতু হলে দক্ষিণ বঙ্গের ২১টি জেলার সঙ্গে সরাসরি যোগাযোগ তৈরি হবে। তখন চাহিদা আরো বাড়বে। এই ২১টি জেলায় শিল্পকারখানা বাণিজ্যিক ভবনের মতো অবকাঠামো তৈরি হবে। ঢাকার ছোটবড় শিল্পকারখানা স্হানান্তর হবে। নতুন কারখানা হবে। আবার কর্ণফুলী টানেলের নির্মাণকাজ শেষ হলে দক্ষিণ চট্টগ্রামে অবকাঠামো উন্নয়নে গতি বাড়বে। এতে অবকাঠামো নির্মাণের প্রধান উপকরণ রড ও সিমেন্টের চাহিদা বাড়বে বলে আশা করছেন তারা। রডের দাম বেড়ে যাওয়ায় ব্যক্তি পর্যায়েও ব্যাপক প্রভাব পড়েছে। এতে নির্মাণকাজ শুরু করার আগের বাজেট আর কাজ শুরুর পরের খরচের মিল হচ্ছে না। অনেকে আবার কাজ বন্ধই করে দিয়েছেন এই আশায় যে দাম কমবে। তবে পরিস্হিতি কোন দিকে যায় সে বিষয়ে কেউই স্পষ্ট ধারণা দিতে পারছেন না। ব্যক্তি পর্যায়ের নির্মাতারা বলছেন করোনার কারণে দীর্ঘদিন ধরে নির্মাণকাজ বন্ধ ছিল। করোনার প্রকোপ যখন কিছুটা কমল তখন আমরা নির্মাণকাজ শুরু করলাম। আর নির্মাণকাজ শুরু হওয়ার পর থেকেই রড ইট বালু পাথরসহ প্রায় সব উপকরণের দাম ক্রমাগত বাড়ছে। আর নির্মাণসামগ্রীর দাম বেড়ে যাওয়ায় সামগ্রিকভাবে নির্মাণখরচও বেড়ে যাচ্ছে। নির্মাণসামগ্রীর দাম বেড়ে যাওয়ায় ফ্ল্যাটঅ্যাপার্টমেন্টের দামও বেড়েছে। অবশ্য পণ্যের দাম বাড়ার সুযোগে গ্রাহকের পকেট কাটছে এক শ্রেণির অসাধু ব্যবসায়ী। যে সব ফ্ল্যাট ও অ্যাপার্টমেন্ট আগে বিক্রি হয়েছে এখন ক্রেতার কাছ থেকে বাড়তি অর্থ দাবি করছে আবাসন ব্যবসায়ীরা। তারা বলছে পণ্যের দাম বাড়ার কারণে ফ্ল্যাট ও অ্যাপার্টমেন্ট প্রস্ত্তত করতে ১২ থেকে ১৩ শতাংশ খরচ বেশি হয়েছে। এদিকে আন্তর্জাতিক বাজারে সিমেন্ট তৈরির প্রধান কাঁচামাল ক্লিংকারের দাম বেড়েছে। সিমেন্ট খাতের উদ্যোক্তারা বলছেন কাঁচামালের দাম বাড়লেও অন্য খরচ কমিয়ে মূল্য সমন্বয় করা হচ্ছে। তবে বিশ্ববাজারে কাঁচামালের দাম বেশি বাড়লে সিমেন্টের দাম বাড়তে পারে। তারা বলছেন ক্লিংকার তৈরির খরচ বাড়ায় রপ্তানিকারক পর্যায়ে যেমন দাম বাড়ছে তেমনি জাহাজভাড়া বাড়ায় তা আমদানি মূল্যের সঙ্গে যোগ হচ্ছে। বর্তমানে সিমেন্ট তৈরির কাঁচামালগুলোর সবগুলোই আমদানি করতে হয়। যার মধ্যে ৬২ শতাংশই হলো ক্লিংকার। গত অর্থবছরও দেশে ১ কোটি ৮৭ লাখ টন ক্লিংকার আমদানি হয়েছে।