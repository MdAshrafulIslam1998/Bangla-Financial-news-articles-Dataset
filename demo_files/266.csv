Serial,Title,Date,Author,News
266,ফের বাড়লো স্বর্ণের দাম,2022-05-17,ইত্তেফাক অনলাইন ডেস্ক,দেশের বাজারে স্বর্ণের দাম বেড়েছে। ভরিতে স্বর্ণের দাম বাড়ানো হয়েছে এক হাজার ৭৫০ টাকা। ফলে সবচেয়ে ভালো মানের অর্থাৎ ২২ ক্যারেটের স্বর্ণের প্রতি ভরির দাম বেড়ে দাঁড়াবে ৭৮ হাজার ২৬৫ টাকায়। যা এতদিন ছিল ৭৬ হাজার ৫১৬ টাকা। মঙ্গলবার ১৭ মে বাজুসের মূল্য নির্ধারণ ও মূল্য পর্যবেক্ষণ স্থায়ী কমিটির চেয়ারম্যান এমএ হান্নান আজাদ স্বাক্ষরিত এক সংবাদ বিজ্ঞপ্তিতে এ তথ্য জানানো হয়। আন্তর্জাতিক বাজারে দেশের বাজারেও স্বর্ণের দাম বাড়ানোর সিদ্ধান্ত নিয়েছে বাংলাদেশ জুয়েলার্স সমিতি বাজুস। বুধবার থেকে সারা দেশে স্বর্ণের নতুন এই দাম কার্যকর হবে বলে বিজ্ঞপ্তিতে বাজুস জানিয়েছে।