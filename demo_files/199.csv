Serial,Title,Date,Author,News
199,বাজার মূলধন বেড়েছে ১৫ হাজার কোটি টাকা,2022-06-05,ইত্তেফাক রিপোর্ট,শেয়ারবাজারে গত সপ্তাহে অধিকাংশ কোম্পানির শেয়ার ও ইউনিট দর বেড়েছে। আলোচ্য সময়ে বাজার মূলধন বেড়েছে ১৫ হাজার ৮৭৫ কোটি ২০ লাখ টাকা। শনিবার ৪ জুন সাপ্তাহিক পর্যালোচনায় এ তথ্য জানা গেছে। ঢাকা স্টক এক্সচেঞ্জে গত সপ্তাহের শুরুতে বাজার মূলধন ছিল ৫ লাখ ৮ হাজার ২ কোটি ৫০ লাখ ৯০ হাজার টাকা। সপ্তাহের শেষ দিন বাজার মূলধন দাঁড়ায় ৫ লাখ ২০ হাজার ২৭৭ কোটি ২০ লাখ ৫৯ হাজার ৬২৮ টাকা। সপ্তাহের ব্যবধানে বাজার মূলধন বেড়েছে ১২ হাজার ২৭৪ কোটি ৬৯ লাখ ৬৯ হাজার টাকা। আর চট্টগ্রাম স্টক এক্সচেঞ্জে সিএসই গেল সপ্তাহের শুরুতে বাজার মূলধন ছিল ৪ লাখ ৪৬ হাজার ৪০৬ কোটি ১৫ লাখ টাকা। আর সপ্তাহের শেষ দিন বাজার মূলধন দাঁড়ায় ৪ লাখ ৫০ হাজার ৬ কোটি ৬৬ লাখ টাকা। সপ্তাহের ব্যবধানে বাজার মূলধন বেড়েছে ৩ হাজার ৬০০ কোটি ৫১ লাখ টাকা। ডিএসইতে গেল সপ্তাহে ৩ হাজার ৯২৬ কোটি ১২ লাখ ৪৬ হাজার ৯৪১ টাকা লেনদেন হয়েছে। আগের সপ্তাহে লেনদেন হয়েছিল ৩ হাজার ৫৪ কোটি ২৩ লাখ ৫৯ হাজার টাকার। সপ্তাহের ব্যবধানে ডিএসইতে লেনদেন ৮৭১ কোটি ৮৮ লাখ ৮৭ হাজার টাকা বেড়েছে। সপ্তাহের ব্যবধানে ডিএসইর প্রধান সূচক ডিএসইএক্স ২১৩ পয়েন্ট বেড়ে দাঁড়িয়েছে ৬ হাজার ৪৫১ পয়েন্টে। অন্য সূচকগুলোর মধ্যে শরিয়াহ সূচক ৪২ পয়েন্ট বেড়ে ১ হাজার ৪১৫ পয়েন্টে এবং ডিএসই৩০ সূচক ৪৮ পয়েন্ট বেড়ে দাঁড়িয়েছে ২ হাজার ৩৫৫ পয়েন্টে। ডিএসইতে গেল সপ্তাহে মোট ৩৮৭টি প্রতিষ্ঠানের শেয়ার ও ইউনিট লেনদেনে হয়েছে। এর মধ্যে বেড়েছে ৩৫৬টির কমেছে ২২টির এবং অপরিবর্তিত রয়েছে ৯টির শেয়ার ও ইউনিট দর।