Serial,Title,Date,Author,News
383,‘দক্ষিণ এশিয়ার সেরা ইস্যুয়িং ব্যাংক’ পুরস্কার পেলো সিটি ব্যাংক,2022-03-23,ইত্তেফাক অনলাইন ডেস্ক,দক্ষিণ এশিয়ার শ্রেষ্ঠ ইস্যুয়িং ব্যাংক পুরস্কার পেলো সিটি ব্যাংক। ইন্টারন্যাশনাল ফাইন্যান্স করপোরেশন আইএফসিএর পক্ষ থেকে এ পুরস্কার দেওয়া হয়। সিটি ব্যাংকের প্রধান কার্যালয়ে ব্যাংকের চেয়ারম্যান আজিজ আল কায়সারের হাতে পুরস্কারের সনদ তুলে দেন ফিন্যান্সিয়াল ইনস্টিটিউট গ্রুপের আঞ্চলিক শিল্প পরিচালক অ্যালেন ফোরলেমু । সিটি ব্যাংককে আইএফসিএর গ্লোবাল ট্রেড ফাইন্যান্স প্রোগ্রামের জিটিএফপি সর্বোত্তম ব্যবহার এবং কর্মদক্ষতার ক্ষেত্রে দক্ষিণ এশিয়ার সবচেয়ে সফল অংশীদারি ব্যাংক হিসেবে স্বীকৃতিস্বরূপ এ পুরস্কার দেওয়া হয়। আইএফসিএর শম বার্ষিক ট্রেড অ্যাওয়ার্ডে পাঁচ শতাধিক অংশীদার ব্যাংকের মধ্যে একটি প্রতিযোগিতামূলক প্রক্রিয়ার ভিত্তিতে ৪৬টি ব্যাংক ৪৮টি বিভাগে এই পুরস্কার পায়। এ সময়ে আরও উপস্থিত ছিলেনআইএফসিএর বাংলাদেশ ভুটান ও নেপাল অঞ্চলের কান্ট্রি ম্যানেজার মার্টিন হল্টম্যান সিটি ব্যাংকের ব্যবস্থাপনা পরিচালক ও সিইও মাসরুর আরেফিন অতিরিক্ত ব্যবস্থাপনা পরিচালক ও চিফ বিজনেস অফিসার শেখ মোহাম্মদ মারুফ এবং উভয় প্রতিষ্ঠানের ঊর্ধ্বতন কর্মকর্তারা। উল্লেখ্য ২০১২ সাল থেকে আইএফসিএর জিটিএফপি প্রোগ্রামের অধীনে ইস্যুয়িং ব্যাংক হিসেবে সংযুক্ত আছে সিটি ব্যাংক। ২০২১ সালে জিটিএফপি প্রোগ্রামে বাংলাদেশি ব্যাংকগুলোর মধ্যে প্রথম কনফার্মিং ব্যাংক হিসেবে তালিকাভুক্ত হয় ব্যাংকটি।