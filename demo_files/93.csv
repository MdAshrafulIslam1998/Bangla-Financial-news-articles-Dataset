Serial,Title,Date,Author,News
93,ফুলবাড়ীতে পেঁয়াজের দাম কমছে,2022-07-04,ফুলবাড়ী দিনাজপুর সংবাদদাতা,ভারত থেকে পেঁয়াজ আমদানির খবরে কমতে শুরু করেছে দিনাজপুরের ফুলবাড়ী বাজারে দেশি পেঁয়াজের দাম। প্রকারভেদে তিনদিনের ব্যবধানে পাইকারি বাজারে পেঁয়াজের দাম কেজিতে ২ থেকে ৫ টাকা ও খুচরা বাজারে ৩ থেকে ৫ টাকা কমেছে।  সোমবার সকালে ফুলবাড়ী পৌর বাজারের পেঁয়াজপট্টি ঘুরে দেখা যায় বুধবার ২৯ জুন পাইকারি বাজারে যে পেঁয়াজ ৩৫ থেকে ৩৬ টাকা কেজি দরে বিক্রি হয়েছে সোমবার একই পেঁয়াজ প্রকারভেদে ২৭ টাকা থেকে ২৯ টাকা বিক্রি হচ্ছে। খুচরা বাজারে তা বিক্রি হচ্ছে ৩০ থেকে ৩২ টাকা কেজি দরে। দাম কমে যাওয়ায় স্বস্তি ফিরছে ব্যবসায়ী ও ক্রেতাদের মধ্যে। পেঁয়াজ কিনতে হিলি বাজারে আসা খন্দকার মেহেদী হাসান সাজু বলেন পেঁয়াজের দাম কমতে শুরু করেছে। তিনদিন আগেও ৪০ টাকা কেজি দরে কিনতে হয়েছে। আজ সেই পেঁয়াজ ৩২ টাকায় পাওয়া গেল।     ... বন্যায় সিরাজগঞ্জে ৬৫ হাজার কৃষকের ফসল নষ্ট ... বন্যায় সিরাজগঞ্জে ৬৫ হাজার কৃষকের ফসল নষ্ট  ...বন্যায় সিরাজগঞ্জে ৬৫ হাজার কৃষকের ফসল নষ্ট ফুলবাড়ী পৌর বাজারের খুচরা পেঁয়াজ বিক্রেতা শ্যামল চন্দ্র মন্টু মিয়া ও সুব্রত সরকার বলেন বাজারে পেঁয়াজ রসুনসহ বেশ কয়েকটি নিত্যপণ্যের দাম আমদানি নির্ভর। বর্তমানে পেঁয়াজ আমদানি হওয়ায় দাম অনেক কমে গেছে। ক্রেতারাও তাদের চাহিদা অনুযায়ী পেঁয়াজ ক্রয় করছেন। ফুলবাড়ী পৌর বাজারের পাইকারি পেঁয়াজ ব্যবসায়ী মিলন মিয়া কালুকান্ত দত্ত ও আমজাদ হোসেন বলেন ভারত থেকে পেঁয়াজ আমদানি হওয়ার কথা শুনে বাজারে পেঁয়াজের দাম কমে গেছে।