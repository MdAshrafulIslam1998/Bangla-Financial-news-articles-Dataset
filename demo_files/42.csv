Serial,Title,Date,Author,News
42,ব্যাংক খাত থেকে পৌনে ৭৩ হাজার কোটি টাকা ঋণ নিয়েছে সরকার,2022-07-19,ইত্তেফাক রিপোর্ট,বিদায়ি ২০২১২২ অর্থবছরে সরকার ব্যাংকিং খাত থেকে নিট ঋণ নিয়েছে ৭২ হাজার ৭৫০ কোটি টাকা। এর আগের ২০২০২১ অর্থবছরে নিয়েছিল ২৬ হাজার ৭৮ কোটি টাকা। এক বছরের ব্যবধানে সরকারের ব্যাংক ঋণ বেড়েছে ৪৬ হাজার ৬৭২ কোটি টাকা। বাংলাদেশ ব্যাংকের হালনাগাদ তথ্যানুযায়ী গত অর্থবছর ব্যাংক থেকে সরকারের ঋণ নেওয়ার চাহিদা অনেক কম ছিল। শুরুর দিকে সরকার ব্যাংক থেকে যে পরিমাণ ঋণ নিয়েছিল পরিশোধ করেছিল তার চেয়ে বেশি। কিন্তু অর্থবছরের শেষ দিকে এসে ঋণের পরিমাণ বেড়ে যায়। সাধারণত বাজেট ঘাটতি মেটাতে অভ্যন্তরীণ ও বৈদেশিক উৎস থেকে ঋণ নিয়ে থাকে সরকার। অভ্যন্তরীণ উৎসের মধ্যে ব্যাংক ব্যবস্থা ও সঞ্চয়পত্র বিক্রির মাধ্যমেই সবচেয়ে বেশি ঋণ নেওয়া হয়। গত অর্থবছরের শেষ দিকে সরকারের ব্যয়ের চাপ অনেক বেড়ে যায়। সঞ্চয়পত্র থেকে ঋণ গ্রহণ কমে আসলেও ব্যাংক থেকে ঋণ গ্রহণের পরিমাণ বেড়ে যায়। বাংলাদেশ ব্যাংকের তথ্যানুযায়ী বিদায়ী অর্থবছরের প্রথম আট মাসে জুলাইফেব্রুয়ারি ব্যাংক ব্যবস্থা থেকে মাত্র ৮ হাজার ২৮৬ কোটি টাকা ঋণ নেয় সরকার। এরপর ব্যাংক ব্যবস্থা থেকে ঋণের পরিমাণ হুহু করে বাড়তে থাকে। কাঙ্ক্ষিত রাজস্ব আদায় না হওয়ায় ব্যয়ের চাপ মেটাতে ঋণের আকার বাড়তে থাকে। অর্থবছরের ১০ মাসে জুলাইএপ্রিল ব্যাংক থেকে মোট ঋণের পরিমাণ দাঁড়ায় ৩২ হাজার ৪৮৮ কোটি ৪৪ লাখ টাকা। ৩০ জুন শেষে ব্যাংক ব্যবস্থা থেকে সরকারের ঋণের স্থিতি দাঁড়ায় ২ লাখ ৭৪ হাজার ৮৬৪ কোটি টাকা। ২০২১ সালের ৩০ জুন শেষে যা ছিল ২ লাখ ২ হাজার ১১৫ কোটি টাকা। এ হিসাবে গত অর্থবছর জুড়ে ব্যাংক ব্যবস্থা থেকে সরকারের নিট ঋণের পরিমাণ দাঁড়ায় ৭২ হাজার ৭৪৯ কোটি ৪৫ লাখ টাকা। এ সময়ে বাংলাদেশ ব্যাংক থেকে নেওয়া হয়েছে ৩১ হাজার ৪০৩ কোটি টাকা। আর বাণিজ্যিক ব্যাংকগুলো থেকে নেওয়া হয়েছে ৪১ হাজার ৩৪৬ কোটি টাকা। উল্লেখ্য চলতি ২০২২২৩ অর্থবছরে ৬ লাখ ৭৮ হাজার ৬৪ কোটি টাকার বাজেট পাশ হয়েছে। এর মধ্যে সামগ্রিক ঘাটতি ধরা হয়েছে ২ লাখ ৪৫ হাজার ৬৪ কোটি টাকা যা জিডিপির হিসাবে ৫ দশমিক ৫ শতাংশের সমান। এবারও ঘাটতি অর্থায়নের জন্য ব্যাংক থেকে ঋণ গ্রহণের লক্ষ্য বাড়ানো হয়েছে। চলতি অর্থবছরে ব্যাংক থেকেই ১ লাখ ৬ হাজার ৩৩৪ কোটি টাকা ধার করার পরিকল্পনা রয়েছে। বিশ্লেষকরা বলছেন করোনা মহামারিতে মানুষের আয় কমে গেছে। তা ছাড়া মুনাফার ওপর করের হার বৃদ্ধি এবং নানা ধরনের কড়াকড়ি আরোপের পর সঞ্চয়পত্র বিক্রিও কমে গেছে। এ জন্য ব্যাংক থেকে সরকারকে বেশি ঋণ গ্রহণ করতে হচ্ছে। ২০২২২৩ অর্থবছরের বাজেটে সঞ্চয়পত্র থেকে ৩৫ হাজার কোটি টাকার ঋণ নেওয়ার লক্ষ্য নির্ধারণ করেছে সরকার। গত অর্থবছরের শেষ সময়ে অর্থাৎ জুন মাসে ব্যাংক ঋণ অনেক বেড়েছে। কারণ সরকারের রাজস্ব আহরণ ও সঞ্চয়পত্র বিনিয়োগ কম এসেছে। যার কারণে সরকারি ব্যয় ঠিক রাখতে ব্যাংক ঋণ বাড়ায় সরকার।