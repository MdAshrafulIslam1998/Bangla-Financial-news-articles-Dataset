Serial,Title,Date,Author,News
33,বকেয়া ঋণের তথ্য মিথ্যা দিলে ৫ লাখ টাকা জরিমানা,2022-07-25,ইত্তেফাক রিপোর্ট,কোনো বকেয়া ঋণের বিষয়ে মিথ্যা বা ভুল তথ্য দিলে সংশ্লিষ্ট ব্যাংক ও আর্থিক প্রতিষ্ঠানকে গুনতে হবে জরিমানা। একই সঙ্গে ভুল তথ্য দেওয়ার সঙ্গে কোনো কর্মকর্তার সংশ্লিষ্টতা পাওয়া গেলে তাকেও জরিমানা করার নির্দেশ দিয়েছে কেন্দ্রীয় ব্যাংক।সম্প্রতি বাংলাদেশ ব্যাংকের ক্রেডিড ইনফরমেশন ব্যুরোতে সিআইবি এ বিষয়ে নির্দেশনা দিয়ে সাকুর্লার জারি করেছে।নির্দেশনা অনুযায়ী এখন থেকে কোনো ব্যাংক বা আর্থিক প্রতিষ্ঠান কিংবা সংশ্লিষ্ট প্রতিষ্ঠান ক্রেডিড ইনফরমেশন বু্যরোতে বকেয়া ঋণের মিথ্যা বা ভুল তথ্য দিলে কমপক্ষে ৫০ হাজার এবং সর্বোচ্চ ৫ লাখ টাকা জরিমানা করবে কেন্দ্রীয় ব্যাংক। এছাড়া সিআইবিতে যথাসময়ে ঋণের তথ্য না দিলেও জরিমানা করা হবে। আর তথ্য গোপন করার ক্ষেত্রেও জরিমানা প্রযোজ্য হবে।তবে জরিমানা করার আগে সংশ্লিষ্ট ব্যাংক বা প্রতিষ্ঠানকে তথ্যের বিষয়ে জবাব চাওয়ার কথা বলা হয়েছে। জবাব সন্তোষজনক না হলে জরিমানা করা হবে এবং তা সাত দিনের মধ্যে পরিশোধ করতে নির্দেশ দেওয়া হয়েছে।