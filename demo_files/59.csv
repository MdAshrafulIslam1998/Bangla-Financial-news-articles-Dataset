Serial,Title,Date,Author,News
59,বিসিবিএলে উপব্যবস্থাপনা পরিচালক পদে যোগ দিলেন ড কাদের,2022-07-14,ইত্তেফাক অনলাইন ডেস্ক,বাংলাদেশ কমার্স ব্যাংক লিমিটেডের বিসিবিএল উপব্যবস্থাপনা পরিচালক হিসেবে যোগদান করেছেন ড . মো. আব্দুল কাদের। বিসিবিএলের মার্কেটিং ডিভিশনের পাঠানো বিজ্ঞপ্তিতে এই তথ্য জানানো হয়। ড. কাদের ইউনিয়ন ব্যাংকের সিনিয়র এক্সিকিউটিভ ভাইস প্রেসিডেন্ট হিসেবে কর্মরত ছিলেন। ফার্স্ট সিকিউরিটি ইসলামী ব্যাংকে প্রবেশনারি অফিসার হিসেবে তিনি কর্মজীবন শুরু করেন। ঢাকা বিশ্ববিদ্যালয় থেকে স্নাতক ও স্নাতকোত্তর শেষে ব্যাংকিং পেশায় যোগ দেন ড. কাদের। তিনি বাংলাদেশ ব্যাংক ও বিশ্বব্যাংক কর্তৃক আয়োজিত বিভিন্ন পেশাগত প্রশিক্ষণ ও সেমিনারে অংশ নিয়েছেন । আন্তর্জাতিক বিভিন্ন জার্নালে তার প্রকাশনাও রয়েছে। ড. কাদের লক্ষীপুর জেলার খিলবাইছা গ্রামে সম্ভ্রান্ত মুসলিম পরিবারে জন্মগ্রহণ করেন। ব্যাংকার্স ফোরাম বাংলাদেশ জনসংযোগ সমিতিসহ বিভিন্ন পেশাজীবী সংগঠন ক্রীড়া সংগঠন এবং সামাজিক ও সাংস্কৃতিক সংগঠনের সাথে সম্পৃক্ত আছেন তিনি। পেশাগত কাজে তিনি বহুদেশ ভ্রমণ করেছেন ।