Serial,Title,Date,Author,News
428,২ বছরের মধ্যে শেয়ারবাজারে সর্বোচ্চ ধস,2022-03-07,ইত্তেফাক অনলাইন ডেস্ক,সপ্তাহের দ্বিতীয় কার্যদিবস সোমবার ৭ মার্চ শেয়ারবাজারে আবারও বড় ধস নেমেছে। যা গত দুই বছরের মধ্যে সর্বোচ্চ। সোমবার শেয়ারবাজারে লেনদেন শুরু হতেই দরপতনের তালিকায় নাম লেখাতে থাকে একের পর এক প্রতিষ্ঠান। এদিন লেনদেন হওয়া ৩৭৯টি প্রতিষ্ঠানের মধ্যে দাম কমেছে ৩৬৪টির। বেড়েছে সাতটির আর ৮টির দাম অপরিবর্তিত রয়েছে।     ... যে কারণে হিলি বন্দরে রাজস্ব আদায়ের লক্ষ্যমাত্রা পূরণ হয়নি ... যে কারণে হিলি বন্দরে রাজস্ব আদায়ের লক্ষ্যমাত্রা পূরণ হয়নি  ...যে কারণে হিলি বন্দরে রাজস্ব আদায়ের লক্ষ্যমাত্রা পূরণ হয়নি প্রায় সবকটি প্রতিষ্ঠানের শেয়ার ও ইউনিটের দাম কমার ফলে ডিএসইর প্রধান মূল্যসূচক ১৮২ পয়েন্ট কমে ৬ হাজার ৪৫৬ পয়েন্টে নেমে গেছে। এর আগে ২০২০ সালের ১৬ মার্চ সূচকটি ১৯৬ পয়েন্ট কমেছিল। এরপর গত দুই বছরে দেশের শেয়ারবাজারে আর এতো বড় দরপতন দেখা যায়নি। ডিএসই৩০ সূচক আগের দিনের তুলনায় ৬৪ পয়েন্ট কমে ২ হাজার ৩৭৪ পয়েন্টে নেমে গেছে। ডিএসই শরিয়াহ্ সূচক ৩৬ পয়েন্ট কমে ১ হাজার ৩৯৬ পয়েন্টে অবস্থান করছে। অন্য শেয়ারবাজার চট্টগ্রাম স্টক এক্সচেঞ্জের সিএসই সার্বিক মূল্যসূচক সিএএসপিআই কমেছে ৪৫৫ পয়েন্ট। বাজারটিতে লেনদেন হয়েছে ২০ কোটি ৭১ লাখ টাকা। লেনদেনে অংশ নেওয়া ২৯৪টি প্রতিষ্ঠানের মধ্যে ১৯টির দাম বেড়েছে। বিপরীতে দাম কমেছে ২৫৪টির এবং ২১টির দাম অপরিবর্তিত রয়েছে।