Serial,Title,Date,Author,News
385,দুই চুলার গ্যাস ১০৫ টাকা বাড়ানোর সুপারিশ,2022-03-23,ইত্তেফাক অনলাইন ডেস্ক,সুন্দরবন গ্যাস ডিস্ট্রিবিউশন কোম্পানি ও পশ্চিমাঞ্চল গ্যাস কোম্পানি লিমিটেডের দুই চুলার গ্রাহকের গ্যাসের দাম ১০৫ টাকা এবং এক চুলার গ্রাহকের গ্যাসের দাম ৬৫ টাকা বাড়ানোর প্রস্তাব করেছে বাংলাদেশ এনার্জি রেগুলেটরি কমিশনের বিইআরসি কারিগরি মূল্যায়ন কমিটি। গ্যাসের মূল্যবৃদ্ধির প্রস্তাব নিয়ে মঙ্গলবার ২২ মার্চ রাজধানীর ইস্কাটনের বিয়াম ফাউন্ডেশনের মিলনায়তনে দ্বিতীয় দিনের মতো শুনানি করে বিইআরসি। সকালে শুনানি হয় সুন্দরবন গ্যাস বিতরণ কোম্পানির প্রস্তাবের ওপর। সংস্থাটি খুলনা ও আশপাশের এলাকায় গ্যাস সরবরাহ করে। বিকালের শুনানিতে অংশ নেয় পশ্চিমাঞ্চল গ্যাস কোম্পানি। সংস্থাটি বগুড়া সিরাজগঞ্জসহ উত্তরবঙ্গে গ্যাস সরবরাহ করে। বিইআরসির কারিগরি কমিটি দুই কোম্পানির প্রস্তাবিত গ্যাসের দাম যাচাইবাছাই করে গ্রাহকদের দুই চুলার গ্যাসের দাম ৯৭৫ টাকা থেকে বাড়িয়ে এক হাজার ৮০ টাকা এবং এক চুলার গ্যাসের দাম ৯২৫ টাকা থেকে বাড়িয়ে ৯৯০ টাকা করার সুপারিশ করে।