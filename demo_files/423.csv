Serial,Title,Date,Author,News
423,আবারও বাড়লো স্বর্ণের দাম আজ থেকে কার্যকর,2022-03-09,ইত্তেফাক রিপোর্ট,বিশ্ববাজারে দাম বাড়ার পরিপ্রেক্ষিতে বাংলাদেশের বাজারেও স্বর্ণের দাম বাড়ানো হয়েছে। সব থেকে ভালো মানের স্বর্ণের অলংকারের দাম ভরিতে বাড়ছে ১ হাজার ৫০ টাকা। এতে এ মানের স্বর্ণের ভরিপ্রতি দাম দাঁড়াচ্ছে ৭৯ হাজার ৩১৫ টাকা। আজ বুধবার থেকে স্বর্ণের এই নতুন দাম কার্যকর করা হবে বলে জানিয়েছে বাংলাদেশ জুয়েলার্স সমিতি বাজুস।ভালো মানের স্বর্ণের পাশাপাশি বাড়ানো হয়েছে সব ধরনের স্বর্ণের দাম। মান অনুযায়ী প্রতি ভরি স্বর্ণের দাম বাড়ানো হয়েছে ৬৪২ টাকা থেকে ১ হাজার ৫০ টাকা পর্যন্ত। তবে রুপার দামে কোনো পরিবর্তন আসেনি। বাজুসের মূল্য নির্ধারণ ও মূল্য পর্যবেক্ষণ সংক্রান্ত স্থায়ী কমিটি গতকাল মঙ্গলবার বৈঠক করে এই দাম বাড়ানোর সিদ্ধান্ত নেয়। পরবর্তী সময় মূল্য নির্ধারণ ও মূল্য পর্যবেক্ষণ সংক্রান্ত স্থায়ী কমিটির সভাপতি এম এ হান্নান সই করা এক বিজ্ঞপ্তিতে দাম বাড়ানোর এ সিদ্ধান্ত জানানো হয়।     ... দক্ষিণ সুদানে ব্যানব্যাট৫ উদ্যোগে আন্তর্জাতিক নারী দিবস উদযাপন ... দক্ষিণ সুদানে ব্যানব্যাট৫ উদ্যোগে আন্তর্জাতিক নারী দিবস উদযাপন  ...দক্ষিণ সুদানে ব্যানব্যাট৫ উদ্যোগে আন্তর্জাতিক নারী দিবস উদযাপননতুন মূল্য অনুযায়ী সবচেয়ে ভালো মানের বা ২২ ক্যারেটের প্রতি ভরি ১১ দশমিক ৬৬৪ গ্রাম স্বর্ণের দাম ১ হাজার ৫০ টাকা বাড়িয়ে করা হয়েছে ৭৯ হাজার ৩১৫ টাকা। ২১ ক্যারেটের প্রতি ভরি সোনার দাম ৯৩৩ টাকা বাড়িয়ে ৭৫ হাজার ৬৯৯ টাকা করা হয়েছে। ১৮ ক্যারেটের প্রতি ভরি সোনার দাম ৮১৬ টাকা বাড়িয়ে ৬৪ হাজার ৯৬৮ টাকা করা হয়েছে। আর সনাতন পদ্ধতির প্রতি ভরি স্বর্ণের দাম ৬৪২ টাকা বাড়িয়ে করা হয়েছে ৫৪ হাজার ৬২ টাকা। এর মাধ্যমে চলতি বছরে দেশের বাজারে তিন দফা বাড়ল স্বর্ণের দাম।