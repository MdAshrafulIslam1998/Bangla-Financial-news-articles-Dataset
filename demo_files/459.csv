Serial,Title,Date,Author,News
459,অধিকাংশ কোম্পানির শেয়ারের দাম কমলো,2022-02-24,ইত্তেফাক অনলাইন ডেস্ক,সপ্তাহের শেষ কার্যদিবস বৃহস্পতিবার ২৪ ফেব্রুয়ারি শেয়ারবাজারে সূচকের বড় পতনের মধ্যদিয়ে লেনদেন শেষ হয়েছে। সূচকের পতন হলেও আগের দিনের চেয়ে লেনদেনের পরিমাণ কিছুটা বেড়েছে। তবে অধিকাংশ কোম্পানির শেয়ার ও ইউনিট দর পতন হয়েছে। বৃহস্পতিবার ডিএসইর প্রধান সূচক ডিএসইএক্স আগের দিনের চেয়ে ১০৯ পয়েন্ট পতনের পর ৬ হাজার ৮৩৯ পয়েন্টে অবস্থান করছে। ডিএসই৩০ সূচক ৩৫ পয়েন্ট কমে অবস্থান করছে ২ হাজার ৫১৪ পয়েন্টে। ডিএসইএস শরীয়াহ সূচক ২২ পয়েন্ট কমে ১ হাজার ৪৭৫ পয়েন্টে দাঁড়িয়েছে। ডিএসইতে ৩৭৭ কোম্পানির শেয়ার ও ইউনিট লেনদেন হয়েছে। এর মধ্যে দর বেড়েছে ৩০টির কমেছে ৩২৬টির এবং অপরিবর্তিত আছে ২১টির। দিন শেষে ডিএসইতে লেনদেন হয়েছে ১ হাজার ৫০ কোটি ২৮ লাখ টাকা। আগের দিন লেনদেন হয়েছিল ৮৮৭ কোটি ৮৫ লাখ টাকা।     ... হাঁস পালনে স্বাবলম্বী ময়না ... হাঁস পালনে স্বাবলম্বী ময়না  ...হাঁস পালনে স্বাবলম্বী ময়না অপর শেয়ারবাজার চট্টগ্রাম স্টক এক্সচেঞ্জে সিএসই প্রধান সূচক সিএসসিএক্স ১৯২ পয়েন্ট কমে অবস্থান করছে ১১ হাজার ৯৯৯ পয়েন্টে। সিএসইর সার্বিক সূচক সিএএসপিআই ৩২২ পয়েন্ট কমে অবস্থান করছে ১৯ হাজার ৯৯১ পয়েন্টে সিএসই ৫০ সূচক ২৩ পয়েন্ট কমে ১ হাজার ৪৭৩ পয়েন্টে এবং সিএসআই সূচক ২০ পয়েন্ট কমে অবস্থান করছে ১ হাজার ২৪৮ পয়েন্টে। সিএসইতে ৩০৯টি কোম্পানির শেয়ার ও ইউনিট লেনদেন হয়েছে। এর মধ্যে দর বেড়েছে ৩৬টির কমেছে ২৫৪টির এবং অপরিবর্তিত আছে ১৯টির।