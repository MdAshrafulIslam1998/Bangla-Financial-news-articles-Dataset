Serial,Title,Date,Author,News
413,তেলসহ নিত্যপণ্যের শুল্ক ছাড়ে প্রজ্ঞাপন সোমবার,2022-03-13,ইত্তেফাক অনলাইন ডেস্ক,বাজার নিয়ন্ত্রণে ভোজ্যতেল ও চিনিসহ নিত্যপণ্যের ওপর থেকে শুল্ক সরিয়ে নিয়ে প্রজ্ঞাপন জারি করা হবে সোমবার। রবিবার ১৩ মার্চ সচিবালয়ে বিকেলে ৫ মন্ত্রীর উপস্থিতিতে আন্তঃমন্ত্রণালয় বৈঠকে এ সিদ্ধান্ত হয়। স্বরাষ্ট্রমন্ত্রী আসাদুজ্জামান খান কামালের সভাপতিত্বে বৈঠকে উপস্থিত ছিলেন কৃষিমন্ত্রী মো. আব্দুর রাজ্জাক ভূমিমন্ত্রী সাইফুজ্জামান চৌধুরী বাণিজ্যমন্ত্রী টিপু মুনশি এবং বিদ্যুৎ জ্বালানি ও খনিজ সম্পদ প্রতিমন্ত্রী নসরুল হামিদ। নিত্যপণ্যের বাড়তি দাম ইস্যুতে বাণিজ্যমন্ত্রী টিপু মুনশি বলেন দ্রব্যমূল্যের ঊর্ধ্বগতির সুযোগ নিয়ে কোনো অসাধুতা যেন প্রশ্রয় না পায় সেজন্য আমরা সর্বোচ্চ চেষ্টা করব। দুএকদিনের মধ্যে টাস্কফোর্স গঠন করা হবে যাতে কেউ সুযোগটা না নিতে পারে। সরকার কিন্তু অত্যন্ত পজিটিভলি কনসিডার করছে যে মূল্য কোনটা হওয়া উচিত। যারা বেশি দামে পণ্য বিক্রি করছেন তাদের বিরুদ্ধে আমরা অ্যাকশনে যাব এটা বলতে পারি। স্বরাষ্ট্রমন্ত্রী বলেন সারাবিশ্বে তেলের দাম বেড়েছে এর প্রভাব আমাদের দেশেও পড়েছে। সে কারণে তেলের দাম কিছুটা বেড়েছে। ইউক্রেন ও রাশিয়া থেকে আমাদের পর্যাপ্ত পরিমাণ গমচাল আমদানি করা হয়। বর্তমানে যুদ্ধ পরিস্থিতির কারণে এ খাদ্যশস্য আমদানিও হুমকির মুখে। তবে বিকল্প পদ্ধতিতে সংকট মোকাবিলার বিষয়ে আলাপআলোচনা চলছে। তিনি বলেন আমরা সাপ্লাই সোর্স স্টক সোর্স এবং যেকোনো উপায়ে দাম যেন অস্বাভাবিক বৃদ্ধি না হয় সেটার দিকে নজর রাখব। সেই সিদ্ধান্ত নিয়েছি। আগামী রমজানে খাদ্যের কোনো সংকট যাতে না হয় সেজন্য সাপ্লাই চেইন মেইনটেইন করা হবে। কেউ যাতে স্টক করে দাম বাড়াতে না পারে। স্বল্প মূল্যে পণ্য পাওয়ার জন্য ওএমএস আরও বৃদ্ধি করা হবে। এ সময় চাল ও গমের সাপ্লাইয়ে যাতে ঘাটতি না হয় সেদিকে নজর রাখা হচ্ছে। এমনকি আসন্ন রমজানে যেন গ্যাস ও বিদ্যুৎ সাপ্লাই ঠিক থাকে সে বিষয়েও মনিটরিং করা হচ্ছে। ভ্যাটট্যাক্সের বিষয়ে তিনি বলেন পাশাপাশি ভ্যাটট্যাক্স কমানো যায় কি না সেটা নিয়েও শিগগিরই সিদ্ধান্ত নিতে যাচ্ছি। প্রয়োজনীয় ক্ষেত্রে ভ্যাটট্যাক্স কমানো বা তুলে দেওয়া ডিউটি কিংবা ট্যাক্স যেটাই হোক। নিত্যপ্রয়োজনীয় জিনিসের ওপর অর্থাৎ ভোজ্যতেল ও চিনির ওপর কতখানি কমানো যায় আমরা একটা ঘোষণা দেবো। এ সময় মন্ত্রিপরিষদ সচিব বিভিন্ন মন্ত্রণালয়ের জ্যেষ্ঠ সচিব পুলিশ পরিদর্শক বেনজীর আহমেদসহ আইনশৃঙ্খলা রক্ষাকারী বাহিনীর শীর্ষ কর্মকর্তারা উপস্থিত ছিলেন।