Serial,Title,Date,Author,News
476,শেয়ারবাজারে সূচকের সামান্য উত্থানে বেড়েছে লেনদেন,2022-02-14,ইত্তেফাক রিপোর্ট,সপ্তাহের প্রথম কার্যদিবস গতকাল রবিবার দেশের প্রধান শেয়ারবাজার ঢাকা স্টক এক্সচেঞ্জ ডিএসই এবং অপর শেয়ারবাজার চট্টগ্রাম স্টক এক্সচেঞ্জে সিএসই বেশি সংখ্যক প্রতিষ্ঠানের শেয়ার ও ইউনিটের দাম কমলেও বেড়েছে মূল্যসূচক। সেই সঙ্গে বেড়েছে লেনদেনের পরিমাণ। গতকাল লেনদেন শেষে ডিএসইর প্রধান সূচক ডিএসইএক্স আগের দিনের তুলনায় তিন পয়েন্ট বেড়ে ৭ হাজার ৮৯ পয়েন্টে দাঁড়িয়েছে। অপর দুই সূচকের মধ্যে ডিএসই শরিয়াহ্ সূচক আগের দিনের তুলনায় পাঁচ পয়েন্ট বেড়ে ১ হাজার ৫২২ পয়েন্টে দাঁড়িয়েছে। আর বাছাই করা ভালো কোম্পানি নিয়ে গঠিত ডিএসই৩০ সূচক সাত পয়েন্ট বেড়ে ২ হাজার ৬০৫ পয়েন্টে অবস্থান করছে। দিনভর ডিএসইতে লেনদেন হয়েছে ১ হাজার ২৭৫ কোটি ৬৪ টাকা। আগের দিন লেনদেন হয় ১ হাজার ২৫৪ কোটি ৩২ টাকা। সে হিসাবে লেনদেন বেড়েছে ২১ কোটি ৩২ লাখ টাকা। বাজারটিতে দাম বাড়ার তালিকায় স্থান করে নিয়েছে ১৪২টি প্রতিষ্ঠানের শেয়ার ও ইউনিট। বিপরীতে দাম কমেছে ১৯৬টির। আর ৪১টির দাম অপরিবর্তিত রয়েছে। এদিকে ডিএসইতে টাকার অঙ্কে সব থেকে বেশি লেনদেন হয়েছে ফরচুন সুজের শেয়ার। কোম্পানিটির ৯৮ কোটি ৯৮ লাখ টাকার শেয়ার লেনদেন হয়েছে। দ্বিতীয় স্থানে থাকা ওরিয়ন ফার্মার ৫৬ কোটি ১৯ লাখ টাকার লেনদেন হয়েছে। ৪৯ কোটি ২০ লাখ টাকার শেয়ার লেনদেনের মাধ্যমে তৃতীয় স্থানে রয়েছে বেক্সিমকো। এছাড়া ডিএসইতে লেনদেনের দিক থেকে শীর্ষ ১০ প্রতিষ্ঠানের তালিকায় রয়েছেবাংলাদেশ শিপিং করপোরেশন সাইফ পাওয়ার টেক সোনালী পেপার ইউনিয়ন ইনসিওরেন্স ইয়াকিন পলিমার বেলিজিং এবং ব্রিটিশ আমেরিকান টোব্যাকো। অপর শেয়ারবাজার চট্টগ্রাম স্টক এক্সচেঞ্জের সিএসই সার্বিক মূল্যসূচক সিএএসপিআই বেড়েছে ছয় পয়েন্ট। বাজারটিতে লেনদেন হয়েছে ৫৭ কোটি ৫৬ লাখ টাকা। লেনদেনে অংশ নেওয়া ৩১১টি প্রতিষ্ঠানের মধ্যে ১২৯টির দাম বেড়েছে। বিপরীতে দাম কমেছে ১৫২টির এবং ৭৪টির দাম অপরিবর্তিত রয়েছে।