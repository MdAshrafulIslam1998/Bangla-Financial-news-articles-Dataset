Serial,Title,Date,Author,News
29,যেসব এলাকায় বুধবার ব্যাংক বন্ধ,2022-07-26,ইত্তেফাক অনলাইন ডেস্ক,পৌরসভা নির্বাচন উপলক্ষে বুধবার ২৭ জুলাই দেশের কয়েকটি এলাকায় ব্যাংক বন্ধ থাকবে। বাংলাদেশ ব্যাংকের অফসাইট সুপারভিশন থেকে এ সংক্রান্ত একটি নির্দেশনা দিয়ে সোমবার ২৫ জুলাই ব্যাংকের প্রধান নির্বাহীদের চিঠির মাধ্যমে জানানো হয়েছে। এতে বলা হয় দেশের চারটি পৌরসভা জয়পুরহাট জেলার পাঁচবিবি ও ক্ষেতলাল জামালপুরের দেওয়ানগঞ্জ এবং ঢাকার দোহারে ২৭ জুলাই ভোট অনুষ্ঠিত হবে। ভোটের দিন সংশ্লিষ্ট নির্বাচনী এলাকাধীন যেসব স্থাপনা ভোটকেন্দ্র হিসেবে ব্যবহার বা নির্বাচনী কার্যক্রমের জন্য নির্ধারণ করা হয়েছে সেসব স্থাপনায় ব্যাংকের কোনো শাখা বা উপশাখা থাকলে তা বন্ধ থাকবে। এ ছাড়া সার্কুলারে নির্বাচনী এলাকার ব্যাংকের শাখা বা উপশাখাগুলোতে কর্মরত ভোটারদের ভোটাধিকার প্রয়োগের সুযোগ দেওয়ার পরামর্শ দেওয়া হয়েছে।