Serial,Title,Date,Author,News
442,বিশ্ববাজারে জ্বালানি তেলের দাম ১১০ ডলার ছাড়াল,2022-03-03,ইত্তেফাক রিপোর্ট,বিশ্ববাজারে জ্বালানি তেলের দাম ১১০ ডলার ছাড়িয়ে গেছে। ফলে আট বছরের মধ্যে সর্বোচ্চ পর্যায়ে পৌঁছেছে অপরিশোধিত তেলের দাম। বার্তা সংস্থা রয়টার্সের সংবাদ অনুযায়ী গতকাল বুধবার ২ মার্চ ব্রেন্ট অপরিশোধিত তেলের দর ব্যারেলপ্রতি ১১১ ডলার ৩৭ সেন্টে উঠেছে। ২০১৪ সালের পর এত উচ্চতায় তেলের দাম আর ওঠেনি। ইউক্রেনরাশিয়া যুদ্ধের প্রভাবে লাফিয়ে লাফিয়ে বাড়ছে তেলের দাম। গত ২৪ ফেব্রুয়ারি ইউক্রেনে রাশিয়ার সামরিক অভিযান শুরুর পর এক লাফে বেন্ট ক্রুড অয়েলের দাম ১০০ ডলার ছাড়িয়ে যায়। এরপর দুতিন দিন খানিকটা কমে এলেও ফের বেড়ে যায়। সৌদি আরবের পর সবচেয়ে বেশি জ্বালানি তেল রপ্তানি করে রাশিয়া। বিশ্বে প্রতি ১০ ব্যারেল তেলের এক ব্যারেলের জোগান আসে রাশিয়া থেকে। সেই সঙ্গে বিশ্বে সবচেয়ে বেশি প্রাকৃতিক গ্যাস রাশিয়া উত্তোলন করে থাকে। ইউরোপের প্রায় ৪০ শতাংশ গ্যাসের জোগান আসে রাশিয়া থেকে। তেল উত্তোলনকারী দেশগুলোর ওপেক জোট উৎপাদন বাড়িয়ে সংকট কাটানোর চেষ্টা করছে তবে চাহিদার তুলনায় পর্যাপ্ত সরবরাহ না থাকায় জ্বালানি তেলের দাম কমছে না। করোনার ধাক্কা কাটিয়ে উঠতে থাকায় ২০২০ সালের ডিসেম্বর থেকে বিশ্ববাজারে জ্বালানি তেলের দাম স্বাভাবিক হতে শুরু করে।