Serial,Title,Date,Author,News
424,শুক্রবার থেকে রশিদ ছাড়া ভোজ্যতেল কেনাবেচা বন্ধ,2022-03-08,ইত্তেফাক অনলাইন ডেস্ক,আগামী শুক্রবার থেকে ভোজ্যতেল কেনাবেচায় রশিদ ছাড়া কোনও ব্যবসা করা যাবে না বলে জানিয়েছেন জাতীয় ভোক্তা অধিকার সংরক্ষণ অধিদপ্তরের মহাপরিচালক ডিজি এএইচএম সফিকুজ্জামান। মঙ্গলবার ৮ মার্চ খুচরা ও পাইকারি ব্যবসায়ীদের নিয়ে ভোক্তা সংরক্ষণ অধিদপ্তরের এক সভায় তিনি এ কথা জানান। ডিজি এএইচএম সফিকুজ্জামান বলেন বিপণন ব্যবস্থায় কারও অনিয়ম কোনোভাবেই মেনে নেওয়া হবে না। দেশে পর্যাপ্ত ভোজ্যতেল মজুত থাকলেও যারা কৃত্রিম সংকট বানিয়ে দাম বাড়ানোর পাঁয়তারা করছে তাদের বিরুদ্ধে ব্যবস্থা নেওয়া হবে। তিনি আরও বলেন দেশে ভোজ্যতেলের দামের অস্থিরতা নিয়ন্ত্রণে কাজ করছে সরকারের বিভিন্ন দপ্তর। সভায় পাইকারি ও খুচরা ব্যবসায়ীরা সঠিকভাবে ব্যবসা পরিচালনায় সর্বাত্মক সহযোগিতার আশ্বাস দেন।