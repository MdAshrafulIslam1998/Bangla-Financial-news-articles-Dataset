Serial,Title,Date,Author,News
440,স্বর্ণের দাম ভরিতে ৩ হাজার ২৬৫ টাকা বাড়লো,2022-03-03,ইত্তেফাক রিপোর্ট,এবার এক ধাক্কায় স্বর্ণের দাম ভরিতে ৩ হাজার ২৬৫ টাকা বাড়িয়েছে বাংলাদেশ জুয়েলার্স সমিতি বাজুস। সংগঠনটি বলছে বিশ্ববাজারে দাম বাড়ার পরিপ্রেক্ষিতে বাংলাদেশের বাজারেও স্বর্ণের দাম বাড়ানো হয়েছে। বৃহস্পতিবার থেকেই নতুন দাম কার্যকর হয়েছে বলে সংগঠন সূত্রে জানা গেছে। এতে ভালো মানের অর্থাৎ ২২ ক্যারেটের এক ভরি স্বর্ণের অলংকার কিনতে গুণতে হবে ৭৮ হাজার ২৬৫ টাকা। দেশের বাজারে স্বর্ণের দামে কোনো ধরনের পরিবর্তন হলে আগে বাজুসের পক্ষ থেকে প্রেস বিজ্ঞপ্তি দিয়ে জানানো হতো। যা সংবাদপত্রের মাধ্যমে সাধারণ গ্রাহক জানতে পারত। এখন থেকে আর প্রেস বিজ্ঞপ্তি দিয়ে জানানো হবে না বলে সিদ্ধান্ত নিয়েছে বাজুস। এতে স্বর্ণের দাম আর আগের মতো প্রচারও হবে না। এতে সাধারণ ক্রেতারা দাম না জানায় বাজারে গিয়ে বিপাকে পড়তে পারেন বলে আশঙ্কা করছেন অনেকে। তাই বাজুসের এ সিদ্ধান্তকে নিন্দা জানিয়েছেন তারা। বাজুস সূত্রে জানা গেছে নতুন দাম অনুযায়ী প্রতি ভরি স্বর্ণের দাম ২ হাজার ২১৬ টাকা থেকে ৩ হাজার ২৬৫ টাকা পর্যন্ত বেড়েছে। তবে রুপার দামে কোনো পরিবর্তন আসেনি। বাজুসের মূল্য নির্ধারণ ও মূল্য পর্যবেক্ষণসংক্রান্ত স্থায়ী কমিটি গত ১ মার্চ বৈঠক করে এই দাম বাড়ানোর সিদ্ধান্ত নেয়। নতুন মূল্য অনুযায়ী সবচেয়ে ভালো মানের বা ২২ ক্যারেটের প্রতি ভরি ১১ দশমিক ৬৬৪ গ্রাম স্বর্ণের দাম ৩ হাজার ২৬৫ টাকা বাড়িয়ে করা হয়েছে ৭৮ হাজার ২৬৫ টাকা। ২১ ক্যারেটের প্রতি ভরি স্বর্ণের দাম ৩ হাজার ৯১ টাকা বাড়িয়ে ৭৪ হাজার ৭৬৬ টাকা করা হয়েছে। ১৮ ক্যারেটের প্রতি ভরির দাম ২ হাজার ৩৩৩ টাকা বাড়িয়ে ৬৪ হাজার ১৫২ টাকা করা হয়েছে। সনাতন পদ্ধতির প্রতি ভরি স্বর্ণের দাম ২ হাজার ২১৬ টাকা বাড়িয়ে করা হয়েছে ৫৩ হাজার ৪২১ টাকা।     ... গায়ের দাম মুছে যেভাবে বিক্রি করা হচ্ছিল সয়াবিন তেল ... গায়ের দাম মুছে যেভাবে বিক্রি করা হচ্ছিল সয়াবিন তেল  ...গায়ের দাম মুছে যেভাবে বিক্রি করা হচ্ছিল সয়াবিন তেল এর আগে গত ৯ ফেব্রুয়ারি ঘোষণা দিয়ে স্বর্ণের দাম বাড়ায় বাজুস যা কার্যকর হয় ১০ ফেব্রুয়ারি থেকে। ঐ সময় সবচেয়ে ভালো মানের ২২ ক্যারেট প্রতি ভরি স্বর্ণের দাম ১ হাজার ৮৬৭ টাকা বাড়িয়ে ৭৫ হাজার টাকা নির্ধারণ করা হয়। এছাড়া ২১ ক্যারেটের প্রতি ভরি স্বর্ণ ১ হাজার ৬৯১ টাকা বাড়িয়ে ৭১ হাজার ৬৭৫ টাকা করা হয়। ১৮ ক্যারেটের প্রতি ভরি স্বর্ণ ৮১৪ টাকা বাড়িয়ে করা হয় ৬১ হাজার ৮১৯ টাকা। সনাতন পদ্ধতির প্রতি ভরি স্বর্ণের দাম ২৯১ টাকা বাড়িয়ে করা হয় ৫১ হাজার ২০৫ টাকা। স্বর্ণের দাম বাড়লেও রুপার আগের নির্ধারিত দামই বহাল রয়েছে। ২২ ক্যারেটের প্রতি ভরি রুপার দাম নির্ধারণ করা হয়েছে ১ হাজার ৫১৬ টাকা। ২১ ক্যারেটের রুপার দাম ১ হাজার ৪৩৫ টাকা ১৮ ক্যারেটের ১ হাজার ২২৫ এবং সনাতন পদ্ধতির রুপার দাম ৯৩৩ টাকা নির্ধারণ করা হয়েছে। এদিকে রাশিয়া ইউক্রেনে আগ্রাসন শুরু করার পর বিশ্ববাজারে বিভিন্ন পণ্যের দাম লাফিয়ে লাফিয়ে বাড়ছে। এরই মধ্যে জ্বালানি তেলের দাম বেড়ে ১১ বছরের মধ্যে সর্বোচ্চ দামে উঠে এসেছে। জ্বালানি তেলের মতো বিশ্ববাজারে স্বর্ণের দামেও অস্থিরতা দেখা যাচ্ছে। এরই মধ্যে এই দামি ধাতুর দাম বেড়ে ১৩ মাসের মধ্যে সর্বোচ্চ দামে উঠে এসেছে।