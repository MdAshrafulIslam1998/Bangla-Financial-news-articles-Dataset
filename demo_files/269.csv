Serial,Title,Date,Author,News
269,ভিসতায় যোগ দিচ্ছেন ইলিয়াস কাঞ্চন,2022-05-16,ইত্তেফাক অনলাইন ডেস্ক,ইলিয়াস কাঞ্চন নাম শুনলেই চোখের সামনে ভেসে ওঠে আপাদমস্তক একজন অভিনেতা। রাজপথে নিরাপদ চড়ক চাই আন্দোলনের নেতা হিসেবেও সুনাম কুড়িয়েছেন অনেক। বাংলাদেশ চলচ্চিত্র শিল্পী সমিতির সভাপতিও নির্বাচিত হয়েছেন তিনি। এবার নিজের নামের সঙ্গে জুড়ে দিচ্ছেন উদ্যোক্তা। শিগগির দেশীয় ইলেক্ট্রনিক্স প্রতিষ্ঠান ভিসতায় উদ্যোক্তা পরিচালক হিসেবে যোগ দিচ্ছেন। বিষয়টি নিশ্চিত করেছেন প্রতিষ্ঠানটির পরিচালক ও সাংবাদিক উদয় হাকিম।      ... ভ্যাট ফাঁকি দিয়ে মোবাইল ফোনসেট আমদানি করেছে অপো ... ভ্যাট ফাঁকি দিয়ে মোবাইল ফোনসেট আমদানি করেছে অপো  ...ভ্যাট ফাঁকি দিয়ে মোবাইল ফোনসেট আমদানি করেছে অপো পরিচালক উদয় হাকিম বলেন সিনেমার সফল অভিনেতা ইলিয়াস কাঞ্চন এবার উদ্যোক্তা পরিচালক হিসেবে সবার সামনে হাজির হবেন। তিনি উদ্যোক্তা পরিচালক হিসেবে ভিসতা ইলেকট্রনিক্স লিমিটেডে যোগ দিচ্ছেন। এ উপলক্ষে ভিসতার পক্ষ থেকে গ্র্যান্ড রিসিপশনের আয়োজন করা হয়েছে। যেখানে হাজির থাকবেন ইলিয়াস কাঞ্চনসহ ইলেকট্রনিক্স প্রতিষ্ঠানটির কর্তারা। ১৭ মে বিকেলে ঢাকার একটি অভিজাত হোটেলে এই আনুষ্ঠানিকতা হবে।  এদিকে এই বিষয়ে কোনও প্রতিক্রিয়া পাওয়া যায়নি ইলিয়াস কাঞ্চনের পক্ষ থেকে। জানা গেছে এরমধ্যে তিনি উক্ত প্রতিষ্ঠানে যোগ দিয়েছেন। অপেক্ষা শুধু আনুষ্ঠানিকতার।