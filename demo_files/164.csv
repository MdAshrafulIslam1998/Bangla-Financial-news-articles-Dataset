Serial,Title,Date,Author,News
164,হজ ব্যবস্থাপনার সুবিধার্থে আজ ব্যাংক খোলা,2022-06-11,ইত্তেফাক অনলাইন ডেস্ক,হজ কার্যক্রমের সঙ্গে সম্পৃক্ত ব্যাংকের সংশ্লিষ্ট শাখা ও উপশাখাসমূহ আজ শনিবার ১১ জুন খোলা থাকছে। সীমিত সংখ্যক জনবল দিয়ে পূর্ণ দিবস খোলা থাকবে ব্যাংকের এসব শাখাগুলো। এর আগে বৃহস্পতিবার ৯ জুন বাংলাদেশ ব্যাংকের ডিপার্টমেন্ট অব অফ সাইট সুপারভিশনডিওএস হজ কার্যক্রমের সঙ্গে সম্পৃক্ত ব্যাংকের শাখা খোলা রাখার বিষয়ে নির্দেশনা দেয়। নির্দেশনায় বলা হয় হজ ব্যবস্থাপনার স্বার্থে শনিবার সাপ্তাহিক ছুটির দিনে সীমিত সংখ্যক লোকবলের মাধ্যমে পর্যাপ্ত নিরাপত্তা নিশ্চিত করে পূর্ণ দিবস বাংক খোলা রাখতে হবে। এ বিষয়ে যথাযথ ব্যবস্থা গ্রহণের জন্য নির্দেশ প্রদান করা হলো। ব্যাংক কোম্পানি আইন ১৯৯১এর ৪৫ ধারায় প্রদত্ত ক্ষমতাবলে জনস্বার্থে এ নির্দেশ জারি করা হলো।