Serial,Title,Date,Author,News
119,সয়াবিন তেলের দাম কমলো,2022-06-26,ইত্তেফাক অনলাইন ডেস্ক,বোতলজাত সয়াবিন তেলের দাম কমিয়ে আবারও নতুন দাম নির্ধারণ করেছে ভোজ্যতেল পরিশোধন ও বাজারজাতকারী প্রতিষ্ঠানগুলোর মালিকদের সংগঠন বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশন। এখন থেকে ৬ টাকা কমে ১৯৯ টাকায় বিক্রি হবে প্রতি লিটার বোতলজাত সয়াবিন তেল। রবিবার ২৬ জুন সংগঠনের নির্বাহী কর্মকর্তা নূরুল ইসলাম মোল্লা স্বাক্ষরিত এক বিজ্ঞপ্তিতে এ তথ্য জানানো হয়। সোমবার ২৭ জুন থেকে নতুন এ দাম কার্যকর হবে। নতুন দাম অনুযায়ী খোলা সয়াবিন তেল প্রতি লিটার ১৮০ টাকা বোতলজাত সয়াবিন ১৯৯ টাকা পাঁচ লিটার বোতলজাত সয়াবিন তেল ৯৮০ টাকায় বিক্রি করা হবে। এর আগে সর্বশেষ গত ৯ জুন সয়াবিন তেলের দাম প্রতি লিটারে ৭ টাকা বাড়িয়ে ২০৫ টাকা নির্ধারণ করা হয়। এর আগে গত ৫ মে সয়াবিন তেলের দাম ৩৮ টাকা বেড়ে ১৯৮ টাকা হয়েছিল।