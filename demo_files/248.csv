Serial,Title,Date,Author,News
248,শেয়ারবাজারে টানা দরপতনে আতঙ্কে বিনিয়োগকারীরা,2022-05-22,ইত্তেফাক অনলাইন ডেস্ক,আগের সপ্তাহের ধারাবাহিকতায় চলতি সপ্তাহের প্রথম কার্যদিবস রবিবারও দেশের শেয়ারবাজারে বড় দরপতন হয়েছে। এ নিয়ে টানা আট কার্যদিবস পতনের ধারা অব্যাহত থাকলো। টানা দরপতনে বিনিয়োগকারীদের মধ্যে আতঙ্ক দেখা দিয়েছে। বিশেষ করে ক্ষুদ্র বিনিয়োগকারীরা পুঁজি হারিয়ে দিশেহারা হয়ে পড়েছে। এদিন ডিএসইর প্রধান সূচক ডিএসইএক্স আগের দিনের তুলনায় ১১৫ পয়েন্ট কমে ৬ হাজার ১৪২ পয়েন্টে অবস্থান করছে। আগের সাত কার্যদিবসে ডিএসইর প্রধান মূল্যসূচক কমে ৪৪০ পয়েন্ট। অপরদিকে ডিএসই৩০ সূচক ৩৯ পয়েন্ট কমে ২ হাজার ২৭৭ পয়েন্টে অবস্থান করছে। আর ডিএসই শরিয়াহ্ সূচক আগের দিনের তুলনায় ২১ পয়েন্ট কমে ১ হাজার ৩৬১ পয়েন্টে দাঁড়িয়েছে। ডিএসইতে লেনদেন হওয়া ৩৭৯টি কোম্পানির মধ্যে শেয়ারের দাম বেড়েছে ২১টির কমেছে ৩৪৫টির এবং অপরিবর্তিত আছে ১৩টির।     ... দেশে কালো টাকার পরিমাণ সাড়ে ৮৮ লাখ কোটি টাকা ... দেশে কালো টাকার পরিমাণ সাড়ে ৮৮ লাখ কোটি টাকা  ...দেশে কালো টাকার পরিমাণ সাড়ে ৮৮ লাখ কোটি টাকা অপর পুঁজিবাজার সিএসইর প্রধান সূচক সিএসইএক্স ২২৯.২৮ পয়েন্ট কমে দাঁড়িয়েছে ১০ হাজার ৮৩৫.৪০ পয়েন্টে। অন্য সূচকগুলোর মধ্যে সার্বিক সিএএসপিআই সূচক ৩৮২.২১ পয়েন্ট কমে দাঁড়িয়েছে ১৮ হাজার ৫৭.৫০ পয়েন্টে এবং সিএসআই সূচক ২৫.১৭ পয়েন্ট কমে দাঁড়িয়েছে ১ হাজার ১৪৭.৭১ পয়েন্টে। শেয়ারবাজারের অব্যাহত দরপতন বিষয়ে শফিকুল ইসলাম নামে এক বিনিয়োগকারী বলেন সব শেয়ারের দাম কমছে। যা কিনছি তাতেই লোকসান হচ্ছে। ধীরে ধীরে পুঁজি শেষ হয়ে যাচ্ছে।