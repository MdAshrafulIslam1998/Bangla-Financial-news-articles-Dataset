Serial,Title,Date,Author,News
283,আন্তর্জাতিক বাজারে তেলের দাম বেড়েছে সে খবর কেউ বলছে না বাণিজ্যমন্ত্রী,2022-05-09,ইত্তেফাক অনলাইন ডেস্ক,আন্তর্জাতিক বাজারে তেলের দাম বেড়েছে অথচ সে খবর কোথাও বলা হচ্ছে না উল্লেখ করে বাণিজ্যমন্ত্রী টিপু মুনশি বলেছেন গত এক বা দেড় মাসে গ্লোবাল মার্কেটে দামের কেমন তারতম্য সেটা নিয়ে কোন নিউজ করা হচ্ছে না। নেপাল ভারত পাকিস্তান শ্রীলঙ্কাসহ প্রায় সব দেশেই তেলের দাম বেড়েছে। সোমবার ৯ মে দুপুরে সচিবালয়ে বাণিজ্য মন্ত্রণালয়ের সভাকক্ষে ভোজ্যতেলের উৎপাদকদের সঙ্গে বৈঠকের পর আয়োজিত সংবাদ সম্মেলেনে এ কথা বলেন মন্ত্রী।     ... দাম বাড়ানোর পরও কেন মিলছে না সয়াবিন ... দাম বাড়ানোর পরও কেন মিলছে না সয়াবিন  ...দাম বাড়ানোর পরও কেন মিলছে না সয়াবিন মন্ত্রী বলেন তেলের দাম অস্বাভাবিক হারে বেড়েছে সেটা সত্যি। সাধারণ মানুষের কষ্ট হচ্ছে এটাও সত্যি। আমরা মাত্র ১০ শতাংশ তেল উৎপাদন করি কিন্তু ৯০ শতাংশই বাইরে থেকে আসে। মন্ত্রী আরও বলেন তেল নিয়ে কোথায় কোথায় সমস্যা হয়েছে সেটা চিহ্নিত করেছি। আমরা তা প্রকাশ করব। বাণিজ্যমন্ত্রী বলেন রমজানের পর তেলের দাম বাড়বে এমন একটা তথ্য ব্যবসায়ীদের কাছে আগেই ফাঁস হয়ে গিয়েছিল। ফলে এখন খুচরা ব্যবসায়ীও তেল মজুদ করার সুযোগ পেয়ে যায়। আমরা এখান থেকে শিক্ষা নিয়েছি। সামনে এ ধরনের পরিস্থিতি যাতে তৈরি না হয় সেদিকে নজর রাখবো। সংবাদ সম্মেলনে এসময় উপস্থিত তেল আমদানিকারক সিটি গ্রুপের চেয়ারম্যান ফজলুর রহমান বলেন দেশে তেলের কোনো সংকট ছিল না এখনো নেই। কিন্তু ভোক্তারা প্রয়োজনের তুলনায় বেশি করে ভোজ্য তেল কিনে বাসায় রেখেছে। ফলে বাজারে পেনিক সৃষ্টি হয়েছে। ব্যবসায়ীরা দাম বাড়িয়ে দিয়েছে। সংবাদ সম্মেলনে ব্যবসায়ী প্রতিনিধি ও ভোক্তা অধিকার সংরক্ষণসহ বিভিন্ন সংস্থার প্রতিনিধিরা উপস্থিত ছিলেন।