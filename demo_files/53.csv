Serial,Title,Date,Author,News
53,অধিকাংশ কোম্পানির শেয়ারের দরপতন,2022-07-14,ইত্তেফাক অনলাইন ডেস্ক,সপ্তাহের শেষ কার্যদিবস বৃহস্পতিবার ১৪ জুলাই ঢাকা স্টক এক্সচেঞ্জে ডিএসই সূচকের পতনের মধ্যদিয়ে লেনদেন শেষ হয়েছে। তবে চট্টগ্রাম স্টক এক্সচেঞ্জে সিএসই সূচক বেড়েছে। এদিন ডিএসই ও সিএসইতে লেনদেনে অংশ নেওয়া অধিকাংশ কোম্পানির শেয়ার এবং মিউচ্যুয়াল ফান্ডের ইউনিটের দাম কমেছে। ডিএসই ও সিএসই সূত্রে এ তথ্য জানা গেছে। দেশের প্রধান শেয়ারবাজার ডিএসইর প্রধান সূচক ডিএসইএক্স ০.৩০ পয়েন্ট কমে ৬ হাজার ৩২৪.৫০ পয়েন্টে অবস্থান করছে। ডিএসইর অন্য সূচকগুলোর মধ্যে শরিয়াহ সূচক ডিএসইএস ০.৩৬ পয়েন্ট কমে দাঁড়িয়েছে ১ হাজার ৩৭৭.৩৫ পয়েন্টে। আর ডিএসই৩০ সূচক ০.৮৮ পয়েন্ট বেড়ে দাঁড়িয়েছে ২ হাজার ২৭৩.৮৫ পয়েন্টে।     ... কক্সবাজারে ঈদের ৪র্থ দিনে বেড়েছে পর্যটক স্বস্তিতে ব্যবসায়ীরা ... কক্সবাজারে ঈদের ৪র্থ দিনে বেড়েছে পর্যটক স্বস্তিতে ব্যবসায়ীরা  ...কক্সবাজারে ঈদের ৪র্থ দিনে বেড়েছে পর্যটক স্বস্তিতে ব্যবসায়ীরা ডিএসইতে লেনদেনে অংশ নেওয়া ৩৮২ কোম্পানির মধ্যে শেয়ারের দাম বেড়েছে ১২৯টির কমেছে ১৯৮টির এবং অপরিবর্তিত আছে ৫৫টির। ডিএসইতে এদিন ৫৮০ কোটি ৬৩ লাখ টাকার শেয়ার ও ইউনিট লেনদেন হয়েছে যা আগের কার্যদিবসের চেয়ে ১২২ কোটি ৬৮ লাখ টাকা কম। অপর শেয়ারবাজার সিএসইর প্রধান সূচক সিএসইএক্স ২.১৯ পয়েন্ট বেড়ে অবস্থান করছে ১১ হাজার ১৫৭.১৩ পয়েন্টে। অপর সূচকগুলোর মধ্যে সার্বিক সিএএসপিআই সূচক সিএএসপিআই ৪.১৮ পয়েন্ট বেড়ে অবস্থান করছে ১৮ হাজার ৬১৯.৩২ পয়েন্টে এবং শরিয়াহ সূচক সিএসআই ১.৯৬ পয়েন্ট কমে দাঁড়িয়েছে ১ হাজার ১৭৭.০৫ পয়েন্টে। সিএসইতে ২৮২টি কোম্পানির শেয়ার ও ইউনিট লেনদেন হয়েছে। এর মধ্যে শেয়ার দর বেড়েছে ৮৫টির কমেছে ১৫৯টির এবং অপরিবর্তিত আছে ৩৮টির। এ দিন শেষে সিএসইতে ১৯ কোটি ৪৫ লাখ টাকার শেয়ার ও ইউনিট লেনদেন হয়েছে যা আগের দিনের চেয়ে ৩ কোটি টাকা কম।