Serial,Title,Date,Author,News
128,ফ্যামিলি কার্ডে টিসিবির পণ্য বিক্রি শুরু,2022-06-22,ইত্তেফাক অনলাইন ডেস্ক,সারা দেশে ফ্যামিলি কার্ডের মাধ্যমে আজ বুধবার ২২ জুন থেকে সাশ্রয়ী মূল্যে ট্রেডিং করপোরেশন অব বাংলাদেশের টিসিবি পণ্য বিক্রি কার্যক্রম শুরু হচ্ছে। চলবে আগামী ৫ জুলাই পর্যন্ত। টিসিবি জনসংযোগ কর্মকর্তা হুমায়ুন কবির বিষয়টি জানিয়েছেন। মাদারীপুর শরীয়তপুর গোপালগঞ্জ ও মুন্সীগঞ্জসহ সংশ্লিষ্ট জেলায় বিক্রি কার্যক্রম ২৬ জুন শুরু হবে বলে জানিয়েছেন এই কর্মকর্তা। তবে বন্যার কারণে সিলেট বিভাগের জেলাগুলোয় আপতত পণ্য বিক্রি কার্যক্রম স্থগিত থাকবে। টিসিবি জানিয়েছে পরিস্থিতি বিবেচনায় সিলেট বিভাগে বিক্রির তারিখ পরে জানানো হবে। এবার আগের মতো ট্রাকে করে পণ্য বিক্রি করবে না টিসিবি। শুধু ফ্যামিলি কার্ডের মাধ্যমে ডিলারের দোকান বা নির্ধারিত স্থান থেকে টিসিবির এসব পণ্য কিনতে হবে। এই দফায় একজন ভোক্তা সর্বোচ্চ দুই লিটার সয়াবিন তেল দুই কেজি মসুর ডাল ও এক কেজি চিনি কিনতে পারবেন। প্রতি লিটার সয়াবিন তেল ১১০ টাকা আর প্রতি কেজি চিনি ৫৫ টাকা ও মসুর ডাল ৬৫ টাকা দরে বিক্রি হবে।