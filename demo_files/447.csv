Serial,Title,Date,Author,News
447,পাঁচ বছরে সবজি উৎপাদন বেড়েছে ৫৪ লাখ টন,2022-03-01,মুন্না রায়হান,অনেকটা বিস্ময়ভরা চোখে তিনি একটার পর একটা সবজি হাতে নিয়ে দেখছিলেন। বললেন ক্যাপসিকাম এখন বেগুনি রঙেরও হয় দেখছি তবে আশ্চর্য হলেন অনেক রকমের আলু দেখে। জিজ্ঞাসা করতেই বললেন সচরাচর আমরা গোল আলু মিষ্টি আলু গাছ আলু এসবই দেখি। কিন্তু এখানে দেখছি অনেক ধরনের আলু। লোমা আলু জুম আলু মেটে আলু শোরা জৈন্তা আলু শিমুল আলু। আবার শাকও দেখছি ৮১০ রকমের।এতক্ষণ যার কথা বলছিলাম তিনি জেসমিন হায়দার। থাকেন রাজধানীর উত্তর বাড্ডায়। বাড়ির ছাদে শখ করে সবজি বাগান করেছেন। শুধু তিনি নন তার মতো অনেকেই গতকাল ফার্মগেটস্হ কৃষিবিদ ইনস্টিটিউট মিলনায়তন চত্বরে সবজি মেলায় এসেছেন নানা ধরনের সবজি দেখতে। মেলায় দেশের বিভিন্ন প্রান্ত থেকে খামারিরা এসেছেন তাদের উত্পাদিত হরেক রকমের সবজি নিয়ে। কৃষি মন্ত্রণালয় জানিয়েছে দেশে এখন ৮০ থেকে ১০০ জাতের সবজির চাষ হচ্ছে। গত এক দশকে সবজি চাষে রীতিমতো বিপ্লব হয়েছে। এই সময়ে সবজির উৎপাদন বেড়েছে প্রায় সাত গুণ। এর মধ্যে গত পাঁচ বছরেই সবজি উৎপাদন বেড়েছে ৫৪ লাখ টন। গত ২০১৫১৬ অর্থবছরে ৮ লাখ ৫ হাজার হেক্টর জমিতে সবজি উৎপাদন হয় ১ কোটি ৪৪ লাখ টন। আর ২০২০২১ অর্থবছরে তা বেড়ে দাঁড়িয়েছে ১ কোটি ৯৭ লাখ ১৯ হাজার টনে।সংশ্লিষ্টরা বলেছেন কৃষিকাজে এখন অনেক শিক্ষিত তরুণরা এগিয়ে আসছেন। এ ছাড়া বিদেশ থেকে নানা ধরনের সবজির বীজ আসছে। সেই সঙ্গে উন্নত প্রযুক্তির কারণে সবজি চাষে এ সাফল্য। তারা জানান মাছমাংসের দাম বেশি হওয়ায় পুষ্টি পূরণে সবজি একটি বড় ভূমিকা রেখেছে। জাতিসংঘের কৃষি ও খাদ্য সংস্থার তথ্য মতে সবজি উৎপাদনে বাংলাদেশ এখন বিশ্বের তৃতীয়। এ তালিকায় চীন প্রথম ও ভারত দ্বিতীয়। এ প্রসঙ্গে বাংলাদেশ পরমাণু কৃষি গবেষণা ইনস্টিটিউটের মহাপরিচালক ড. মির্জা মোফাজ্জল ইসলাম গতকাল ইত্তেফাককে বলেন দেশে সবজি বিপ্লবের পেছনে সরকারের পাশাপাশি বেসরকারি উদ্যোক্তাদের বড় ভূমিকার রয়েছে। সরকার পারিবারিক পুষ্টি বাগানের ওপর জোর দিয়েছে। পাশাপাশি গবেষণা প্রতিষ্ঠানগুলো নতুন নতুন সবজির জাত উদ্ভাবন করছে। এ ছাড়া বেসরকারিভাবে বিভিন্ন জাতের সবজির হাইব্রিড বীজ আসছে বাইরে থেকে। তিনি বলেন বীজ ও চাষ পদ্ধতিতে উন্নত প্রযুক্তি যুক্ত হওয়ায় সবজি চাষে এ বিপ্লব। তিনি বলেন কৃষকদের প্রশিক্ষণ ভালো বীজ সম্পর্কে ধারণা এবং উন্নত চাষ পদ্ধতি ও প্রযুক্তি কৃষকের কাছে দ্রুত পৌঁছাতে হবে।গতকাল সবজি মেলার উদ্বোধনী অনুষ্ঠানে কৃষিমন্ত্রী ড. আব্দুর রাজ্জাক বলেন দেশে সবজি রপ্তানির সম্ভাবনা অনেক। রপ্তানি বাড়াতে আমরা কাজ করছি। অচিরেই সবজি রপ্তানি বৈদেশিক মুদ্রা অর্জনের অন্যতম উৎসে পরিণত হবে। কৃষিমন্ত্রী মেলায় অংশ নেওয়া বিভিন্ন স্টল ঘুরে দেখেন মন্ত্রী। এ সময় কৃষি মন্ত্রণালয়ের সচিব মো. সায়েদুল ইসলাম অতিরিক্ত সচিব হাসানুজ্জামান কল্লোল বিএআরসি নির্বাহী চেয়ারম্যান ড. শেখ মো. বখতিয়ার কৃষি সম্প্রসারণ অধিদপ্তরের মহাপরিচালক বেনজির আলম প্রমুখ উপস্থিত ছিলেন।কৃষি মন্ত্রণালয় আয়োজিত তিন দিনব্যাপী এই মেলা শেষ হবে আগামী ২ মার্চ। প্রতিদিন সকাল ১০টা থেকে রাত ৮টা পর্যন্ত মেলা খোলা থাকবে। মেলায় ৫২টি সরকারিবেসরকারি প্রতিষ্ঠান অংশ নিয়েছে।