Serial,Title,Date,Author,News
66,দায়িত্ব নিলেন নতুন গভর্নর,2022-07-12,ইত্তেফাক অনলাইন ডেস্ক,বাংলাদেশ ব্যাংকের নতুন গভর্নর হিসেবে দায়িত্ব গ্রহণ করেছেন আবদুর রউফ তালুকদার। দেশের ১২তম গভর্নর হিসেবে দায়িত্ব নিলেন তিনি। বিষয়টি নিশ্চিত করেছেন কেন্দ্রীয় ব্যাংকের নির্বাহী পরিচালক ও মুখপাত্র মো. সিরাজুল ইসলাম। ঈদের ছুটির পর প্রথম কর্মদিবসে মঙ্গলবার ১২ জুলাই সকাল ১০টায় দায়িত্বভার গ্রহণ করেন তিনি। এ সময় কেন্দ্রীয় ব্যাংকের কর্মকর্তা ও কর্মচারীরা তাকে বরণ করে নেন। তাকে ফুলের শুভেচ্ছা জানানো হয়।বিদায়ী গভর্নর ফজলে কবিরের স্থলাভিষিক্ত হয়েছেন রউফ। তিনি দেশের ১২তম গভর্নর হিসেবে দায়িত্ব পালন করবেন। বাংলাদেশ ব্যাংকের নতুন গভর্নরের দায়িত্ব পাওয়া আবদুর রউফ তালুকদারের সরকারি চাকরির মেয়াদ ২০২৩ সালের আগস্ট পর্যন্ত। গভর্নর পদে যোগ দিতে তাকে সরকারি চাকরি থেকে স্বেচ্ছায় অবসর নিতে হয়েছে। ১১ জুলাই থেকে তার স্বেচ্ছায় অবসরের আবেদন রাষ্ট্রপতির কার্যালয় অনুমোদন দিয়েছে।