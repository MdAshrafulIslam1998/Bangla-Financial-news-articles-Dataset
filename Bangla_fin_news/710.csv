Serial,Title,Date,Author,News
710,ইনফোবিপ ও মেটলাইফ বাংলাদেশের মধ্যে সেবা চুক্তি স্বাক্ষর,2021-11-23,ইত্তেফাক রিপোর্ট,মেটলাইফ বাংলাদেশের ডিজিটাল কমিউনিকেশনস এবং সার্ভিসিং শক্তিশালী করতে গ্লোবাল ক্লাউড কমিউনিকেশনস প্লাটফর্ম ইনফোবিপ এবং মেটলাইফ বাংলাদেশের মধ্যে একটি চুক্তি স্বাক্ষরিত হয়েছে। মঙ্গলবার মেটলাইফ বাংলাদেশের হেড অফিসে মেটলাইফ বাংলাদেশের ডেপুটি ম্যানেজিং ডিরেক্টর এবং চীফ ইনফরমেশন অফিসার এএসএম ওয়াসি নোমান এবং ইনফোবিপ বাংলাদেশের কান্ট্রি ম্যানেজার রাহাদ হোসেনের উপস্থিতিতে উভয় পক্ষের মধ্যে চুক্তিটি স্বাক্ষরিত হয়। এ বিষয়ে ইনফোবিপের ব্যবস্থাপনা পরিচালক হার্শা সোলাঙ্কি বলেন গ্রাহকের পছন্দের কমিউনিকেশন চ্যানেলগুলোতে কাস্টমার ইনসাইট ও পার্সোনালাইজড ম্যাসেজিংয়ের সর্বোচ্চ সুবিধা নিয়ে কানেক্টেড কাস্টমার এক্সপেরিয়েন্স প্রদানের মাধ্যমে প্রতিষ্ঠানের সামগ্রিক গ্রোথ এবং কাস্টমার লয়্যাল্টি বৃদ্ধিতে ইনফোবিপ এর সল্যুশন গুরুত্বপূর্ণ ভূমিকা রাখবে বলে আমরা বিশ্বাস করি।