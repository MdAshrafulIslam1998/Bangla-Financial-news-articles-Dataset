Serial,Title,Date,Author,News
4090,ভ্যাট আইনের প্রভাব পর্যালোচনায় স্বাধীন সংস্থা চায় এফবিসিসিআই,2017-07-01,ইত্তেফাক রিপোর্ট,নতুন ভ্যাট আইন মূল্য সংযোজন কর ও সম্পূরক শুল্ক আইন দুই বছরের জন্য স্থগিত করায় সরকার ধন্যবাদ জানিয়েছে ব্যবসায়ীদের শীর্ষ সংগঠন এফবিসিসিআই।  শনিবার এক সংবাদ সম্মেলনে সংগঠনটির পক্ষ থেকে বলা হয় আইনটি স্থগিত করে সরকার বাস্তবমুখী সিদ্ধান্ত নিয়েছে। তবে একই সঙ্গে এফবিসিসিআই মনে করে নতুন আইনটি বাস্তবায়ন করতে গেলে এতে কী ধরনের প্রভাব তৈরি হতে পারে তা একটি স্বাধীন সংস্থার মাধ্যমে পর্যালোচনা হওয়া দরকার। রাজধানীর মতিঝিলে ফেডারেশন ভবনের আয়োজিত ওই সংবাদ সম্মেলনে পক্ষ থেকে বিস্তারিত বক্তব্য তুলে ধরেন সংগঠনের সভাপতি সফিউল ইসলাম মহিউদ্দিন।  তিনি বলেন নতুন ভ্যাট আইন স্থগিত করে পুরনো আইন অব্যাহত রাখার সিদ্ধান্তের ফলে উভয়পক্ষ সক্ষমতা বৃদ্ধির সুযোগ পাবে। অন্যদিকে ব্যবসায়ীদের উদ্বেগকে ইতিবাচকভাবে গ্রহণ করায় সরকার ও বেসরকারি খাতের মধ্যে আস্থার জায়গা আরো জোরালো হবে। এর ফলে দেশীয় বিনিয়োগ শিল্পায়ন ও কর্মসংস্থান বাড়বে। নতুন ভ্যাট আইনে যে সব বিষয় সংশোধন প্রয়োজন তা বিবেচনায় নিয়ে আগামীতে আইনটি বাস্তবায়ন করা হবে বলে আশা প্রকাশ করেন তিনি।  আইনটি স্থগিত হলেও দুর্নীতি বন্ধ করতে পারলে রাজস্ব আদায়ে প্রভাব পড়বে না বলে মনে করেন এফবিসিসিআই সভাপতি। তিনি বলেন দুর্নীতি বন্ধ হলে ভ্যাট আদায়ের পরিমাণ বাড়বে। ভ্যাট আদায়ের লক্ষ্যমাত্রাও অর্জন হবে। এফবিসিসিআই সভাপতি ভ্যাট আইন প্রয়োগের নামে বিভিন্ন সময় ব্যবসায়ীদের হয়রানির অভিযোগ তোলেন। তিনি বলেন আমরা আইন প্রয়োগের বিরুদ্ধে নই তবে হয়রানি চাই না। এ সমস্যা সমাধানে এনবিআর ও এফবিসিসিআইয়ের সমন্বয়ে একটি যৌথ ওয়ার্কিং কমিটি গঠনের প্রস্তাব দিয়ে তিনি বলেন এ কমিটি কেস টু কেস ভিত্তিতে সমস্যার সমাধান করবে। এর ফলে সরকার রাজস্ব পাবে। আর ব্যবসাবান্ধব পরিবেশের মধ্য দিয়ে সঠিকভাবে ব্যবসা পরিচালনা করা সম্ভব হবে।  ইত্তেফাকএএম।