Serial,Title,Date,Author,News
5397,দশ লাখের বেশি শিক্ষার্থী স্কুল ব্যাংক হিসাবধারী গভর্নর,2016-01-28,অনলাইন ডেস্ক,২০১০ সালে স্কুল ব্যাংকিং চালুর পর থেকে এ পর্যন্ত দেশের সবগুলো ব্যাংকে দশ লাখের বেশি শিক্ষার্থী ব্যাংক হিসাব খুলেছে বলে জানিয়েছেন বাংলাদেশ ব্যাংকের গভর্নর ড. আতিউর রহমান।  তিনি বলেন এসব ব্যাংক হিসাবে জমার পরিমাণ দাঁড়িয়েছে প্রায় ৮শ কোটি টাকা। এদের সঞ্চয় সাধারণত মধ্য ও দীর্ঘমেয়াদি হয়ে থাকে। এর বিপরীতে ব্যাংকগুলোও অনুরুপ বিনিয়োগ করতে পারে। এ ছাড়া শিক্ষার্থীদের কষ্টের সঞ্চয় থেকে পরিবার ও সমাজের কল্যাণ হয় এমন খাতেই খরচ হচ্ছে বেশি।  বৃহস্পতিবার রাজধানীর মিরপুরে বাংলাদেশ ব্যাংক ট্রেনিং একাডেমি মিলনায়তনে বাকপ্রতিবন্ধী শিক্ষার্থীদের জন্য আয়োজিত স্কুল ব্যাংকিং সেমিনারে তিনি এ কথা বলেন।  গভর্নর বলেন এখনো অনেক স্কুল শিক্ষার্থী ও তাদের অভিভাবক স্কুল ব্যাংকিং সুবিধা সম্পর্কে তেমন জানেন না। এখানে শিক্ষক অভিভাবক ব্যাংকার যারা আছেন তাদের সম্মিলিত প্রচেস্টায় স্কুল ব্যাংকিং কর্মসূচি আরো বেগবান হোক এটিই কামনা করছি। স্কুল শিশুদের ভবিষ্যৎ যাতে সুন্দর ও ভালোভাবে গড়ে ওঠে সে বিষয়টিও আপনারা খেয়াল রাখবেন।  তিনি বাক প্রতিবন্ধী শিশুদের বিষয়ে ব্যাংকারদের উদ্দেশে বলেন বিশেষ চাহিদাসম্পন্ন এই শিশুরা আমাদের সমাজেরই অংশ। তাদের সুস্থ সুন্দর সামাজিক জীবন যাপনের নিশ্চয়তা প্রদানের দায়িত্ব সমাজের প্রতিটি বিবেকবান মানুষের। তাই ব্যাংকিংয়ের সুযোগ প্রদান করে তাদের দিকে একটু সহযোগিতার হাত বাড়িয়ে দিই তাহলে তারাও দেশ জাতি ও সমাজের উন্নয়নে দায়িত্বশীল ভূমিকা রাখতে সক্ষম হবে।  গভর্নর শিক্ষার্থীদের উদ্দেশ্য বলেন বাংলাদেশ ব্যাংক তোমাদের জন্য ব্যাংক হিসাব খোলার ব্যবস্থা করে দিয়েছে। তোমরা তোমাদের মাবাবাকে সঙ্গে নিয়ে যেকোনো ব্যাংকে গেলেই এই হিসাব খুলতে পারবে। এই টাকা দিয়ে বড় বড় খরচ মেটানো সম্ভব হবে। উচ্চশিক্ষা বা ব্যবসার কাজের লাগানো যাবে।  তিনি বলেন ব্যাংক হিসাব খোলার মাধ্যমে ব্যাংকের বিভিন্ন সেবা সম্পর্কে জানতে পারবে শিক্ষার্থীরা। এটিএম ডেবিটক্রেডিট কার্ড অনলাইন ব্যাংকিং ইন্টারনেট ব্যাংকিং মোবাইল ব্যাংকিংয়ের মতো আধুনিক সেবার সঙ্গে পরিচিত হতে পারবে। তাই এখন থেকে শিক্ষার্থীদের হাতে আসা টাকার কিছুটা সঞ্চয় করবে।  আতিউর রহমান আরো বলেন তোমরা সব সময় মনে রাখবেতোমরা পরিবার বা সমাজের বোঝা নও। দেশকে দেওয়ার মতো অনেক কিছু তোমাদের আছে। নিশ্চয়ই তোমরা দেশের উপযুক্ত মানবসম্পদে পরিণত হবে। শুধু দেশ নয় বিশ্বব্যাপী চ্যালেঞ্জ ছুড়ে দেবে। তোমরা অবশ্যই সফল হবে জয় করবে বিশ্ব।  সভায় বাংলাদেশ ব্যাংক ট্রেনিং একাডেমির প্রিন্সিপাল জামশেদুজ্জামানের সভাপতিত্বে বাংলাদেশ ব্যাংকের কর্মকর্তা ছাত্রছাত্রী শিক্ষক ও অভিভাবকরা উপস্থিত ছিলেন।