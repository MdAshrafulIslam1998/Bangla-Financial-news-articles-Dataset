Serial,Title,Date,Author,News
4711,শিল্পবর্জ্য ব্যবস্থাপনার ওপর বিশেষ গুরুত্ব দেয়া হয়েছে শিল্পমন্ত্রী,2016-11-04,ইত্তেফাক রিপোর্ট,বাংলাদেশ সরকার প্রণীত সপ্তম পঞ্চবার্ষিকী পরিকল্পনায় স্বল্প কার্বন নির্গমনকারী শিল্পায়ন ও বর্জ্য ব্যবস্থাপনার ওপর বিশেষ গুরুত্ব দেয়া হয়েছে বলে উল্লেখ করেছেন শিল্পমন্ত্রী আমির হোসেন আমু। তিনি বলেন আগামী পাঁচ বছর বাংলাদেশের শিল্প কারখানায় কাঁচামালের অপচয় হ্রাসবর্জ্য পুনর্ব্যবহারএবং পুনর্ব্যবহারের জন্য প্রক্রিয়াকরণেরকৌশল বা থ্রিআর বাস্তবায়নে বহুমুখী কর্মসূচি ও প্রকল্প নেয়া হয়েছে। তিনি এশিয়াপ্রশান্ত মহাসাগরীয় অঞ্চলের দেশগুলোতে থ্রিআর কৌশল বাস্তবায়ন উপযোগী অবকাঠামো ও দক্ষ জনবল গড়ে তোলার তাগিদ দেন।  অস্ট্রেলিয়া সফররত শিল্পমন্ত্রী বৃহষ্পতিবার স্থানীয় সময় বিকেলে দশ বছর মেয়াদি থ্রিআর সম্পর্কিত হ্যানয় ঘোষণার আলোকে বিভিন্ন দেশে গৃহিত উদ্যোগ বাস্তবায়ন ও বিশেষ অর্জন শীর্ষক কান্ট্রি প্রতিবেদন পর্যালোচনা অধিবেশনে সভাপতিত্বকালে এ কথা বলেন।  সপ্তম এশিয়া ও প্রশান্ত মহাসাগরীয় আঞ্চলিক থ্রিআর ফোরামউপলক্ষে দক্ষিণ অস্ট্রেলিয়ার এডেলেইড কনভেনশন সেন্টারে এ অধিবেশনের আয়োজন করা হয়। শিল্পমন্ত্রণালয়ের এক সংবাদ বিজ্ঞপ্তিতে এ তথ্য উল্লেখ করা হয়েছে। চীনের সিংহুয়া বিশ্ববিদ্যালয়েরঅধ্যাপক জিনহুই লিএর সঞ্চালনায় অধিবেশনে বাংলাদেশ চীন ভারত ইন্দোনেশিয়া কিরিবাতি কিরগিস্তান সামুয়া ও থাইল্যান্ডের প্রতিনিধিরা পৃথকভাবে নিজ নিজ দেশের অগ্রগতি প্রতিবেদন উপস্থাপন করেন। এসময় বাংলাদেশের ওয়েস্ট কনসার্ণের নির্বাহি পরিচালক এ এইচ মো. মাকসুদ সিনহাআলোচনায় অংশ নেন। শিল্পমন্ত্রী বলেন শিল্পায়ন ও উন্নয়নের সাথে পরিবেশ দূষণের বিষয়টি জড়িত। দেশে শিল্পায়নের ধারা যতই জোরদার হবে পরিবেশ দূষণের ঝুঁকিও তত বাড়বে। এ বাস্তবতা বিবেচনা করে বাংলাদেশ ইতোমধ্যে জাতীয় থ্রিআর কৌশল প্রণয়ন করেছে। এর আলোকে স্থানীয় সরকার কর্তৃপক্ষের সহায়তায় ঢাকা ও চট্টগ্রাম মহানগরিতে পরীক্ষামূলকভাবে থ্রিআর কর্মসূচি বাস্তবায়নের উদ্যোগ নেয়া হয়েছে। পাশাপাশি পরিবেশ দূষণ মোকাবেলায় বর্জ্য ব্যবহার করে বায়ু গ্যাস ও জৈব সার উত্পাদন পরিবেশবান্ধব শিপ রিসাইক্লিং শিল্প গড়ে তোলা হচ্ছে। তিনি উন্নত বিশ্বের আদলে এ অঞ্চলের দেশগুলোতে বর্জ্য ব্যবস্থাপনাখাতে লাগসই প্রযুক্তি হন্তান্তরের ওপর গুরুত্ব দেন।  ইত্তেফাকএএম।