Serial,Title,Date,Author,News
1166,‘ব্যাংক হলিডে’ বৃহস্পতিবার বন্ধ থাকবে লেনদেন,2021-06-30,ইত্তেফাক অনলাইন ডেস্ক,অর্থ বছরের শুরুর দিন ব্যাংক হলিডে হিসেবে ১ জুলাই বৃহস্পতিবার ব্যাংকগুলোতে লেনদেন হবে না। ব্যাংকের লেনদেন বন্ধ থাকায় কাল দেশের দুই পুঁজিবাজার ঢাকা স্টক এক্সচেঞ্জ ডিএসই ও চট্টগ্রাম স্টক এক্সচেঞ্জেও সিএসই লেনদেন বন্ধ থাকবে।বুধবার ৩০ জুন বাংলাদেশ ব্যাংক ও সংশ্লিষ্ট সূত্রে এ তথ্য জানা গেছে।প্রথা অনুযায়ী বছরে দুই দিন ব্যাংক হলিডে থাকে। একদিন হচ্ছে নতুন অর্থবছরের প্রথম দিন ১ জুলাই। আরেক দিন হলো বছরের শেষ দিন ৩১ ডিসেম্বর। এই দুই দিন ব্যাংকগুলো খোলা থাকলেও কোনো লেনদেন হয় না। তবে বাংলাদেশ ব্যাংকসহ সব ব্যাংকের প্রধান কার্যালয় ও গুরুত্বপূর্ণ শাখা খোলা থাকবে।  সংশ্লিষ্টরা জানায় ১ জুলাই ব্যাংকগুলোর বিভিন্ন শাখা থেকে পাঠানো হিসাব একত্রিত করে অর্ধ বার্ষিক আর্থিক প্রতিবেদন প্রস্তুত করা হয়। ওইদিন বাংলাদেশ ব্যাংক বা অন্যান্য ব্যাংক গ্রাহকদের সঙ্গে কোনো ধরনের লেনদেন বা দাফতরিক কার্যক্রম করে না। একইভাবে ৩১ ডিসেম্বরও ব্যাংকগুলো পঞ্জিকা বছরের হিসাব শেষ করে বার্ষিক আর্থিক প্রতিবেদন প্রস্তুত করে। যে কারণে দিনটিকে ব্যাংক হলিডে হিসেবে ধরা হয়। এ কারণে বছরের এই দুই দিনকে ব্যাংক হলিডে হিসেবে ছুটি নির্ধারণ করে দিয়েছে কেন্দ্রীয় ব্যাংক।ইত্তেফাকএসজেড