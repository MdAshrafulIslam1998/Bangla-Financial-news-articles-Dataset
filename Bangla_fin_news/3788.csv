Serial,Title,Date,Author,News
3788,ফারমার্স ব্যাংক থেকে মহিউদ্দিন খান আলমগীরের পদত্যাগ,2017-11-28,ইত্তেফাক রিপোর্ট,ফারমার্স ব্যাংকের চেয়ারম্যানের পদ থেকে পদত্যাগ করেছেন সাবেক স্বরাষ্ট্রমন্ত্রী মহীউদ্দিন খান আলমগীর। পদ থেকে সরে দাঁড়াতে হয়েছে ব্যাংকটির অডিট কমিটির চেয়ারম্যান মাহবুবুল হক চিশতীকেও।  গতকাল সোমবার ব্যাংকের পরিচালনা পর্ষদের বিশেষ সভায় এসব সিদ্ধান্ত হয় বলে জানা গেছে। একই দিন নতুন চেয়ারম্যান ও ভাইস চেয়ারম্যান নির্বাচিত হয়েছেন। সেই সঙ্গে নির্বাহি কমিটি অডিট কমিটি ও ঝুঁকি ব্যবস্থাপনা কমিটি পুনর্গঠন হয়েছে।  গতরাতে বাংলাদেশ ব্যাংক থেকে পাঠানো বিবৃতিতে বলা হয় ফারমার্স ব্যাংকে বেশ কিছুদিন ধরে তারল্য ঘাটতি বিরাজ করায় এবং আর্থিক সুচকসমুহের অবনতি ঘটায় জনগণের মধ্যে দ্বিধা তৈরি হয়। বেশ কিছু আমানতকারী ব্যাংক থেকে অর্থ উত্তোলনের চেষ্টা করার ফলে ব্যাংকটির সমস্যা ঘনীভূত হচ্ছে। বিষয়টি বাংলাদেশ ব্যাংকের নজরে আসার পর প্রয়োজনীয় নিয়ন্ত্রণমূলক পদক্ষেপ নেওয়া হয়েছে। ব্যাংকের পরিচালনা পর্ষদ ও নির্বাহি কমিটির চেয়ারম্যান ড. মহিউদ্দিন খান আলমগীর এবং অডিট কমিটির চেয়ারম্যান মাহবুবুল হক চিশতী পরিচালক পদ থেকে পদত্যাগ করেছেন। তাদের পদত্যাগপত্র পরিচালনা পর্ষদ কর্তৃক গৃহীত হয়েছে। ইতিমধ্যে পর্ষদে নতুন চেয়ারম্যান ও ভাইস চেয়ারম্যান নির্বাচিত হয়েছেন। ব্যাংকের ব্যবস্থাপনা পরিচালকের বিরুদ্ধে দায়িত্ব পালনে ব্যর্থতা ও বাংলাদেশ ব্যাংকের নির্দেশ লঙ্ঘনের জন্য পদক্ষেপ নেওয়া হয়েছে। পুনর্গঠিত পর্ষদ ব্যাংকের আর্থিক অবস্থা উন্নয়নে সর্বাত্বক পদক্ষেপ গ্রহণ করবেন মর্মে নিশ্চয়তা দিয়েছেন।  বাংলাদেশ ব্যাংক থেকে ব্যংকটির আমানতকারীদের প্রতি সহযোগিতার আহ্বান জানিয়ে বলা হয় ব্যাংকটির উপর নজরদারি অব্যাহত রাখছে কেন্দ্রীয় ব্যাংক।  ইত্তেফাকআনিসুর