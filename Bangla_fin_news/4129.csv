Serial,Title,Date,Author,News
4129,সবধরনের ওষুধ ভ্যাটের আওতামুক্ত থাকছে,2017-06-10,অনলাইন ডেস্ক,জীবন রক্ষাকারী সবধরনের ওষুধ ভ্যাটের আওতামুক্ত থাকছে বলে জানিয়েছেন জাতীয় রাজস্ব বোর্ডের চেয়ারম্যান নজিবুর রহমান। শনিবার সকালে রাজধানীতে বাংলাদেশ ফার্মেসি কাউন্সিল আয়োজিত ওষুধ খাতে ভ্যাট শীর্ষক এক গোলটেবিল বৈঠকে তিনি এ কথা জানান।  নজিবুর রহমান বলেন ভবিষ্যতে জীবন রক্ষাকারী ওষুধ আমদানি করলে তাও ভ্যাটের আওতামুক্ত থাকবে।  অনুষ্ঠানে স্বাস্থ্যপ্রতিমন্ত্রী জাহিদ মালেক বলেন সার্বিকভাবে প্রস্তাবিত বাজেটে স্বাস্থ্যখাতে কোনো প্রভাব পড়বে না। আর বর্তমান সরকারের সামনে বড় চ্যালেঞ্জ হচ্ছে জনগণের গুণগত স্বাস্থ্যসেবা নিশ্চিত করা। সেই লক্ষ্যেই সরকার কাজ করছে।  জাতীয় রাজস্ব বোর্ডের সদস্য ভ্যাট ব্যারিস্টার জাহাঙ্গীর হোসেন বলেন দেশের বাজারে ওষুধের মূল্যবৃদ্ধির কোনো সম্ভাবনা নেই। ২০১৭১৮ অর্থবছরের প্রস্তাবিত বাজেট ১ জুলাই থেকে কার্যকর হওয়া নতুন এ আইনে ওষুধ কিনতে গিয়ে ক্রেতাদের কোনো প্রকার ভ্যাট মূল্য সংযোজন কর পরিশোধ করতে হবে না।  তিনি বলেন নতুন ভ্যাট আইনে শতকরা ১৫ ভাগ ভ্যাট উত্পাদক প্রতিষ্ঠান আগের মতো পরিশোধ করবে। ফলে গ্রাহকদের কোনো ভ্যাট দেয়ার প্রয়োজন হবে না।  এছাড়াও বৈঠকে ৭১ টিভির বার্তা পরিচালক সৈয়দ ইশতিয়াক রেজার সঞ্চালনায় বাংলাদেশ ব্যাংকের সাবেক গভর্নর ফরাসউদ্দিন বিএসএমএমইউ উপাচার্য অধ্যাপক ডা. কামরুল হাসান খান সাবেক ভিসি অধ্যাপক ডা. প্রাণ গোপাল দত্ত বিএমএর সাবেক সভাপতি অধ্যাপক রশীদই মাহবুব ঢাকা বিশ্ববিদ্যালয়ের ফার্মেসি অনুষদের সাবেক ডিন আ ব ম ফারুক অর্থনীতিবিদ ড. আহমেদ আল কবীর ওষুধ শিল্প সমিতির সহসভাপতি এম মোসাদ্দেক হোসেন সাবেক সাধারণ সম্পাদক ডা. মোমেনুল হক বিএমএ সদস্য ডা. জামালউদ্দিন চৌধুরী ইউনিমেড ইউনিহেলথের নির্বাহী পরিচালক নাজমুল হোসেন প্রমুখ উপস্থিত ছিলেন।  ইত্তেফাকএএম।