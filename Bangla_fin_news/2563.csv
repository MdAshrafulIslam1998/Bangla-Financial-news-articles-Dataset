Serial,Title,Date,Author,News
2563,সেরা করদাতার সম্মাননা পেলেন ১৪২ ব্যক্তি ও প্রতিষ্ঠান,2019-11-15,ইত্তেফাক রিপোর্ট,সর্বোচ্চ কর প্রদানকারী ১৪২ ব্যক্তি ও প্রতিষ্ঠানকে ট্যাক্স কার্ড প্রদানের মাধ্যমে সম্মাননা দিয়েছে জাতীয় রাজস্ব বোর্ড এনবিআর। এছাড়া সেরা সর্বোচ্চ করদাতা হিসেবে ঢাকা বিভাগের আরো ৬৩ জনকে সম্মাননা দেওয়া হয়।বৃহস্পতিবার রাতে রাজধানীর রেডিসন হোটেলে আনুষ্ঠানিকভাবে তাদের হাতে এ সম্মাননা তুলে দেয়া হয়। এনবিআর চেয়ারম্যান মোশাররফ হোসেন ভুঁইয়ার সভাপতিত্বে অনুষ্ঠানে প্রধান অতিথি হিসেবে উপস্থিত ছিলেন অর্থমন্ত্রী আ হ ম মুস্তফা কামাল।অনুষ্ঠানে অর্থমন্ত্রী বলেন দেশে চার কোটি মানুষ কর প্রদানে সক্ষম হলেও করের আওতায় আসেননি। এর কারণ মানুষের মধ্যে এখনো কর ভীতি কাজ করে। আবার আচরণ কর্মকর্তাদের ভালো পায় না। অনেকের ধারনা কর দেওয়া শুরু করলে আর বের হতে পারবে না।এসময় তিনি বলেন করের হার কমিয়ে আওতা বাড়ানো হবে। তবে লক্ষ্যমাত্রা কমানো হবে না। কীভাবে করের আওতা বাড়িয়ে কর হার কমিয়ে লক্ষ্যমাত্রা অর্জন করা যায় তা পর্যালোচনা করা হচ্ছে।ইত্তেফাকজেডএইচ