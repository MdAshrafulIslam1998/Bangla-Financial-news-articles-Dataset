Serial,Title,Date,Author,News
3882,একনেকে ৫ হাজার ৭৮৩ কোটি টাকার ১০ প্রকল্প অনুমোদন,2017-10-17,অনলাইন ডেস্ক,জাতীয় অর্থনৈতিক পরিষদের নির্বাহী কমিটি একনেক টেলি ডেনসিটি ও টেলি এক্সেস ফ্যাসিলিটি সম্প্রসারণের মাধ্যমে দেশে নির্ভরযোগ্য আধুনিক টেলিযোগাযোগ সার্ভিস গঠনে ২৫৭৩.৪০ কোটি টাকা ব্যয় সম্বলিত একটি প্রকল্প অনুমোদন করেছে।  আজ মঙ্গলবার শেরেবাংলা নগরে এনইসি সম্মেলন কক্ষে প্রধানমন্ত্রী শেখ হাসিনার সভাপতিত্বে একনেক সভায় মডার্নাইজেশন অব টেলিকমিউনিকেশন নেটওয়ার্ক ফর ডিজিটাল কানেক্টিভিটি শীর্ষক এই প্রকল্প অনুমোদন দেয়া হয়।  বৈঠক শেষে পরিকল্পনা মন্ত্রী আ হ ম মোস্তফা কামাল সাংবাদিকদের জানান সভায় ৫৭৮৩.৪ কোটি টাকা ব্যয় সম্বলিত মোট ১০টি প্রকল্প অনুমোদন দেয়া হয়।  তিনি বলেন এসব প্রকল্পে মোট ব্যয়ের ৩২৯৬.৩২ কোটি টাকা আসবে সরকারি কোষাগার থেকে। ১৫ কোটি টাকা আসবে সংশ্লিষ্ট প্রতিষ্ঠান থেকে। বাকি ২৪৭২.০৮ কোটি টাকা আসবে প্রকল্প সহায়তা হিসেবে।  রাষ্ট্র পরিচালিত বাংলাদেশ টেলিকমিউনিকেশন কোম্পানি লিমিটেড বিটিসিএল ২০২০ সালের জুনের মধ্যে মডার্নাইজেশন অব টেলিকমিউনিকেশন নেটওয়ার্ক ফর ডিজিটাল কানেক্টিভিটি প্রকল্প বাস্তবায়ন করবে। মোট প্রকল্প ব্যয় ২৫৭৩.৪০ কোটি টাকার মধ্যে সরকারি কোষাগার থেকে দেয়া হবে ৭৫৬ কোটি টাকা। বাকি ১৮১৭ কোটি টাকা প্রকল্প সহায়তা হিসেবে চীন প্রদান করবে।  মোস্তফা কামাল বলেন বৈঠকে প্রধানমন্ত্রী শেখ হাসিনা এই প্রকল্পের কিছু ক্ষেত্রে ব্যয় আরো হ্রাসে চীনের সাথে আলোচনা করার জন্য ডাক ও টেলিযোগাযোগ সচিবকে প্রধান করে একটি কমিটি গঠন করতে সংশ্লিষ্টদের নির্দেশ দিয়েছেন।  সভায় মন্ত্রী প্রতিমন্ত্রী পরিকল্পনা কমিশনের সদস্য এবং সংশ্লিষ্ট সচিবরা উপস্থিত ছিলেন। বাসস  ইত্তেফাককেকে