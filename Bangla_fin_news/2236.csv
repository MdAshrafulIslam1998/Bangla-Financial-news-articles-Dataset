Serial,Title,Date,Author,News
2236,বিসিক শিল্পনগরীতে দৈনিক ১৯০০ টন চাল উৎপাদন,2020-05-12,অনলাইন ডেস্ক,করোনা প্রাদুর্ভাবের মধ্যেই বাংলাদেশ ক্ষুদ্র ও কুটির শিল্প কর্পোরেশনের বিসিক আওতাধীন শিল্পনগরীসমূহের চাল উৎপাদনকারী কারখানাগুলো উৎপাদন অব্যাহত রয়েছে। বর্তমানে এসব শিল্পনগরীতে দৈনিক গড়ে ১ হাজার ৯ শত মেট্রিক টন চাল উৎপাদিত হচ্ছে।প্রাপ্ত তথ্যানুযায়ী সারাদেশে বিসিকের ৭৬টি শিল্পনগরীর ১৩টিতে চাল উৎপাদিত হচ্ছে।করোনা সংকটকালে দেশের অভ্যন্তরীণ চালের বাজার স্থিতিশীল রাখতে প্রয়োজনীয় স্বাস্থ্যবিধি মেনে চাল উৎপাদন অব্যাহত রাখা হয়েছে।এগুলোর মধ্যে বিসিক শিল্পনগরী পাবনায় দৈনিক ৬শ রাজশাহীতে দৈনিক ৫শ৫০ দিনাজপুরে ৪শ নওগাঁতে ১২০ খুলনাতে ১০৩ কুড়িগ্রামে ২৭ কক্সবাজারে ২৫ জামালপুরে ২৩ গাইবান্ধায় ২০ শেরপুরে ১৮ রাজবাড়ীতে ৯ গোপালগঞ্জে ৩ এবং বাগেরহাটে ২ মেট্রিক টন চাল উৎপাদিত হচ্ছে।পাবনা বিসিক শিল্পনগরী কর্মকর্তা মোঃ কামাল পারভেজ জানান সেখানে ৩৯টি রাইস মিল রয়েছে। এগুলোতে দৈনিক ৬শ মেট্রিক টন চাল উৎপাদিত হচ্ছে  যার বাজার মূল্য দুই কোটি ছিয়াত্তর লক্ষ টাকা।নওগাঁ বিসিক শিল্পনগরী মালিক সমিতির সভাপতি মোহাম্মদ আতাউর রহমান জানান বর্তমানে বোরো মৌসুমের ধান সংগ্রহ চলছে। ধান সংগ্রহ শেষ হলে চালকলগুলোতে উৎপাদন আরো বাড়বে।বিসিক শিল্পনগরীতে অবস্থিত চালকলগুলো থেকে সরকারও চাল ক্রয় করে থাকে। এ প্রসঙ্গে নওগাঁ বিসিক শিল্পনগরী কর্মকর্তা মো. আনোয়ারুল আজিম বলেন নির্ধারিত মূল্যে নওগাঁ বিসিক শিল্পনগরী থেকে সরকার চাল সংগ্রহ করবে। এ লক্ষ্যে ইতোমধ্যে চালকলগুলোর মালিকপক্ষের সঙ্গে সরকারের চুক্তি স্বাক্ষরিত হয়েছে। বাসসইত্তেফাককেকে