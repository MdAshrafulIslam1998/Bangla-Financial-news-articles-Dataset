Serial,Title,Date,Author,News
7202,পৌনে ২ কোটি টাকার কৃষি ঋণ ২ মাসে বিতরণ,2014-09-22,ইত্তেফাক রিপোর্ট,বাংলাদেশ ব্যাংকের কৃষি ঋণ বিষয়ক সর্বশেষ প্রতিবেদন থেকে এ তথ্য জানা গেছে।অর্থবছরের প্রথম দুই মাসে জুলাইঅগাস্ট কৃষি খাতে ১ হাজার ৭২৪ কোটি টাকার ঋণ বিতরণ করেছে বাংলাদেশের ব্যাংকগুলো। এর আগের বছর এই সময়ে ঋণ বিতরণের পরিমাণ ছিল ১ হাজার ৫৯৪ কোটি টাকা। সে হিসেবে চলতি অর্থবছরের প্রথম দুই মাসে কৃষি ঋণ বিতরণ বেড়েছে ১৩০ কোটি টাকা বা ৮ দশমিক ১৫ শতাংশ। ২০১৩১৪ অর্থবছরের পুরো সময়জুড়ে কৃষি খাতে ব্যাংকগুলো মোট ১৬ হাজার ৩৭ কোটি টাকা বিতরণ করেছিল যা নির্ধারিত লক্ষ্যমাত্রার তুলনায় ১ হাজার ৪৪২ কোটি টাকা বা প্রায় ১০ শতাংশ বেশি। এসব বিবেচনায় চলতি ২০১৪১৫ অর্থবছর ব্যাংকগুলোর জন্য আগের অর্থবছরের তুলনায় ৬ দশমিক ৫৪ শতাংশ বেশি অর্থাৎ ১৫ হাজার ৫৫০ কোটি টাকা কৃষিঋণ বিতরণের লক্ষ্যমাত্রা নির্ধারণ করা হয়েছে। তবে অর্থবছরের প্রথম দুই মাসে বেসরকারি ও বিদেশি ১০টি ব্যাংক কৃষি খাতে কোনো ঋণ দেয়নি বলে বাংলাদেশ ব্যাংকের প্রতিবেদনে দেখা যায়। এর মধ্যে রয়েছে নতুন অনুমোদন পাওয়া ফারমারস মধুমতি এনআরবি ও এনআরবি কমার্শিয়াল ব্যাংক। বিদেশি মালিকানার ব্যাংক আলফালাহ সিটি ব্যাংক এনএ কমার্শিয়াল ব্যাংক অব সিলন হাবিব ব্যাংক ন্যাশনাল ব্যাংক অব পাকিস্তান এবং স্টেট ব্যাংক অব ইন্ডিয়া এখাতে কোনো ঋণ দেয়নি। এছাড়া ১৬০ কোটি টাকা লক্ষ্যমাত্রার বিপরীতে দুই মাসে ১ লাখ টাকা বিতরণ করেছে বেসরকারি সিটি ব্যাংক। যমুনা ব্যাংক ১২১ কোটি টাকা লক্ষ্যমাত্রার বিপরীতে ৯৪ লাখ টাকা বিতরণ দেখিয়েছে। আর রাষ্ট্রীয় মালিকানার রূপালী ব্যাংক ১৫০ কোটি টাকা লক্ষ্যমাত্রার বিপরীতে বিতরণ করেছে মাত্র ১ কোটি ৩ লাখ টাকা। পরিসংখ্যান বিশ্লেষণে দেখা যায় চলতি অর্থবছরে রাষ্ট্রীয় মালিকানার বাণিজ্যিক ও বিশেয়াষিত ব্যাংকগুলোর জন্য ৯ হাজার ১৪০ কোটি টাকা কৃষি ঋণ বিতরণের লক্ষ্যমাত্রা রয়েছে। অর্থবছরের প্রথম দুই মাসে এই ব্যাংকগুলো বিতরণ করেছে ৭৮২ কোটি টাকা যা পুরো বছরের লক্ষ্যমাত্রার ৮ দশমিক ৫৫ শতাংশ। বেসরকারি ও বিদেশি মালিকানার ব্যাংকগুলোর লক্ষ্যমাত্রা রয়েছে ৬ হাজার ৪১০ কোটি টাকা। এর বিপরীতে প্রথম দুই মাসে এখাতের ব্যাংকগুলো বিতরণ করেছে ৯৪৩ কোটি টাকা যা তাদের সারা বছরের লক্ষ্যমাত্রার ১৪ দশমিক ৭১ শতাংশ।