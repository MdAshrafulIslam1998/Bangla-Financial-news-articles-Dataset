Serial,Title,Date,Author,News
4448,এ মাসেই মোটরসাইকেল রফতানি করবে রানার,2017-01-09,অনলাইন ডেস্ক,আন্তর্জাতিক বাজারে এ মাসেই মোটরসাইকেল রফতানি করবে রানার অটোমাবাইলস লিমিটেড।  এছাড়া এ বছরই যুক্তরাষ্ট্রের উচ্চ ক্ষমতার প্রযুক্তি সম্পন্ন বিখ্যাত ইউএমরানার ব্র্যান্ড মোটরসাইকেল বাজারজাত শুরু হবে বলে জানিয়েছেন রানার অটোমোবাইলসের চেয়ারম্যান হাফিজুর রহমান খান। রবিবার রাজধানীর লা মেরিডিয়ান হোটেলে বার্ষিক ডিলার কনফারেন্স২০১৭এ তিনি এ ঘোষণা দেন।  অনুষ্ঠানে উপস্থিত ছিলেন রানার অটোমোবাইলসের ভাইস চেয়ারম্যান মো. মোজাম্মেল হোসেন ব্যবস্থাপনা পরিচালক ও সিইও মুকেশশর্মা প্রমুখ।  অনুষ্ঠানে ব্যবসায় উত্তোরত্তর অগ্রগতির জন্য ডিলারদের ধন্যবাদ জানিয়ে ২০১৭ সালের বিক্রয় পরিকল্পনা ঘোষণা করেন হাফিজুর রহমান।  হাফিজুর রহমান খান বলেন ২০১৬ সাল অটোমোবাইল ইন্ডাস্ট্রিতে ভালো প্রবৃদ্ধি ও মার্কেট শেয়ার অর্জন করেছে রানার অটোমোবাইলস। নতুন বাইক বাজারে আনার মধ্য দিয়ে রানার সব ধরনের টু হুইলার ক্যাটাগরিতে নিজের সক্ষমতার প্রমাণ রাখলো। আগামীতেও রানার নতুন নতুন বাইক বাজারে আনবে এবং মানুষের দোর গোড়ায় এসব বাইক পৌঁছে দেবে।  রফতানির উদ্দেশ্যে রানার ইতিমধ্যে নেপালে একজন ডিলার নিয়োগ করেছে এবং চলতি মাসে নেপালে রানার মোটরসাইকেল রফতানি শুরু করার মাধ্যমে আর্ন্তজাতিক বাজারে প্রবেশ করবে।  ইত্তেফাকইউবি