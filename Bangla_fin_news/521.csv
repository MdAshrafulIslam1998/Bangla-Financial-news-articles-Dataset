Serial,Title,Date,Author,News
521,সূচকে মিশ্রভাব কমেছে লেনদেন,2022-01-26,ইত্তেফাক রিপোর্ট,সপ্তাহের তৃতীয় কার্যদিবস গতকাল মঙ্গলবার লেনদেনের শুরুতে প্রধান শেয়ারবাজার ঢাকা স্টক এক্সচেঞ্জ ডিএসই এবং অন্য শেয়ারবাজার চট্টগ্রাম স্টক এক্সচেঞ্জে সিএসই মূল্যসূচকের বড় উত্থান হলেও শেষ পর্যন্ত তা অব্যাহত থাকেনি। দিনের লেনদেন শেষে ডিএসইতে প্রধান সূচক বাড়লেও কমেছে অন্য দুই সূচক। তবে সিএসইতে সবকটি সূচক বেড়েছে। তবে দুই বাজারেই কমেছে লেনদেনের পরিমাণ। সূচকে মিশ্র থাকলেও ডিএসইতে প্রায় সমানসংখ্যক প্রতিষ্ঠানের শেয়ার ও ইউনিটের দাম বেড়েছে ও কমেছে। আর আট কোম্পানির শেয়ার দাম বেড়ে দিনের সর্বোচ্চ সীমায় পৌঁছায়। ফলে এ আট কোম্পানির শেয়ার বিক্রয় আদেশের ঘর শূন্য হয়ে পড়ে। গতকাল ডিএসইতে লেনদেন শুরু হয় বেশির ভাগ প্রতিষ্ঠানের শেয়ার ও ইউনিটের দাম বাড়ার মাধ্যমে। তবে শেষ পর্যন্ত তা স্থায়ী হয়নি। দিনের লেনদেন শেষে প্রধান মূল্যসূচক কোনো রকমে ঊর্ধ্বমুখী থাকলেও পতন হয়েছে অন্য দুই সূচকের। গতকাল দিনের লেনদেন শেষে ডিএসইর প্রধান সূচক ডিএসইএক্স আগের দিনের তুলনায় ১৩ পয়েন্ট বেড়ে ৭ হাজার ৩২ পয়েন্টে দাঁড়িয়েছে। অন্য দুই সূচকের মধ্যে বাছাই করা ভালো কোম্পানি নিয়ে গঠিত ডিএসই৩০ সূচক দশমিক ৯৩ পয়েন্ট কমে ২ হাজার ৬১৩ পয়েন্টে অবস্থান করছে। আর ডিএসই শরিয়াহ্ সূচক আগের দিনের তুলনায় দশমিক ৩৯ পয়েন্ট কমে ১ হাজার ৫০৪ পয়েন্টে দাঁড়িয়েছে। দিনভর ডিএসইতে লেনদেন হয়েছে ১ হাজার ১১৭ কোটি ৪২ লাখ টাকা। আগের দিন লেনদেন হয় ১ হাজার ২১২ কোটি ৮০ লাখ টাকা। সে হিসেবে লেনদেন কমেছে ৯৫ কোটি ৩৮ লাখ টাকা। ডিএসইতে দাম বাড়ার তালিকায় নাম লিখিয়েছে ১৬৪টি প্রতিষ্ঠানের শেয়ার ও ইউনিট। বিপরীতে দাম কমেছে ১৬২টির। আর ৫৩টির দাম অপরিবর্তিত রয়েছে। দাম বাড়ার তালিকায় স্থান করে নেওয়া কোম্পানিগুলোর মধ্যে আটটির শেয়ার দিনের দাম বাড়ার সর্বোচ্চ সীমা স্পর্শ করে। এই আট কোম্পানির মধ্যে রয়েছেবিডি থাই ফুড স্কয়ার টেক্সটাইল মতিন স্পিনিং ইউনিয়ন ইনসিওরেন্স কুইন সাউথ টেক্সটাইল মালেক স্পিনিং হাইডেলবার্গ সিমেন্ট এবং ন্যাশনাল টি। এই প্রতিষ্ঠানগুলোর শেয়ার দিনের সর্বোচ্চ দামে লেনদেন হলেও এক পর্যায়ে বিক্রয় আদেশের ঘর শূন্য হয়ে পড়ে। গতকাল ডিএসইতে টাকার অঙ্কে সব থেকে বেশি লেনদেন হয়েছে বেক্সিমকোর শেয়ার। কোম্পানিটির ৮৬ কোটি ৮৬ লাখ টাকার শেয়ার লেনদেন হয়েছে। দ্বিতীয় স্থানে থাকা বাংলাদেশ শিপিং করপোরেশনের ৪৭ কোটি ৬৭ লাখ টাকার লেনদেন হয়েছে। ৩৬ কোটি ৩৪ টাকার শেয়ার লেনদেনের মাধ্যমে তৃতীয় স্থানে রয়েছে ফরচুন সুজ। এছাড়া ডিএসইতে লেনদেনের দিক থেকে শীর্ষ ১০ প্রতিষ্ঠানের তালিকায় রয়েছেস্কয়ার টেক্সটাইল ব্রিটিশ আমেরিকান টোবাকো পাওয়ার গ্রিড ওরিয়ন ফার্মা অ্যাপেক্স ফুটওয়্যার এশিয়া ইনসিওরেন্স এবং এসিআই। অন্য শেয়ারবাজার চট্টগ্রাম স্টক এক্সচেঞ্জের সিএসই সার্বিক মূল্যসূচক সিএএসপিআই বেড়েছে ৮৩ পয়েন্ট। বাজারটিতে লেনদেন হয়েছে ২৫ কোটি ৯৩ লাখ টাকা। লেনদেনে অংশ নেওয়া ২৯৫টি প্রতিষ্ঠানের মধ্যে ১৪৬টির দাম বেড়েছে। বিপরীতে দাম কমেছে ১১৮টির এবং ৩১টির দাম অপরিবর্তিত রয়েছে।