Serial,Title,Date,Author,News
3757,আজ থেকে ভরিতে ১২৮৩ টাকা পর্যন্ত কমছে সোনার দাম,2017-12-12,ইত্তেফাক রিপোর্ট,দুই সপ্তাহের ব্যবধানে সোনার দাম পরিবর্তিত হচ্ছে। এবার কমছে সোনার দাম। আজ মঙ্গলবার থেকে ভরিপ্রতি ৯৩৩ টাকা থেকে এক হাজার ২৮৩ টাকা পর্যন্ত কমছে অলংকার তৈরিতে সবচেয়ে বেশি ব্যবহৃত এ ধাতুর দাম। বাংলাদেশ জুয়েলার্স সমিতি বাজুস এক বিজ্ঞপ্তিতে নতুন এ মূল্য সম্পর্কে জানিয়েছে। এর আগে গত মাসের ২৬ তারিখ থেকে স্বর্ণের দাম কমানো হয়েছিল। আন্তর্জাতিক বাজারের সঙ্গে সঙ্গতি রেখে দেশের বাজারে সোনার দাম নির্ধারণ করা হয় বলে দাবি বাজুসের।  বাজুস নির্ধারিত নতুন মূল্য তালিকায় দেখা গেছে সবচেয়ে ভাল মানের অর্থাৎ ২২ ক্যারেটের সোনা প্রতি ভরি ১১ দশমিক ৬৬৪ গ্রাম বিক্রি হবে ৪৭ হাজার ৯৩৯ টাকা দরে। গতকাল সোমবার পর্যন্ত এ মানের সোনার ভরিপ্রতি বিক্রিমূল্য ছিল ৪৯ হাজার ২২২ টাকা। অর্থাৎ প্রতি ভরিতে এ মানের সোনার দাম এক হাজার ২৮৩ টাকা কমছে। এ পরিমাণ দাম কমেছে ২১ ক্যারেটের সোনার ভরিতে। আজ মঙ্গলবার থেকে পরবর্তী দাম নির্ধারণ না হওয়া পর্যন্ত এ ক্যারেটের সোনা ভরিপ্রতি বিক্রি হবে ৪৫ হাজার ৭২৩ টাকা দরে।  আগে এ মানের প্রতি ভরি সোনার বিক্রিমূল্য ছিল ৪৭ হাজার ছয় টাকা। আর ১৮ ক্যারেটের সোনা ৯৩৩ টাকা কমে ভরিপ্রতি বিক্রি দর দাঁড়িয়েছে ৪০ হাজার ৪৭৪ টাকা। গতকাল পর্যন্ত এ মানের সোনার ভরিপ্রতি দাম ছিল ৪১ হাজার ৪০৭ টাকা। আর সনাতন পদ্ধতির সোনা ভরিপ্রতি ২৫ হাজার ৯৫২ টাকার বদলে আজ থেকে বিক্রি হবে ২৪ হাজার ৭৮৬ টাকায়। অর্থাৎ ভরিতে এক ১৬৬ টাকা বেড়েছে। এদিকে সোনার দাম কমলেও অপরিবর্তিত রয়েছে রূপার দাম। ২১ ক্যাডমিয়ামের প্রতি ভরি রুপার বিক্রিমূল্য এক হাজার ৫০ টাকা।  ইত্তেফাকএমআর