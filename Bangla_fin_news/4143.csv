Serial,Title,Date,Author,News
4143,নতুন নোট ৮ জুন থেকে,2017-06-05,অনলাইন ডেস্ক,ঈদুল ফিতর উপলক্ষে এ বছর ৮ জুন থেকে ব্যাংকগুলো নতুন টাকা বিনিময় শুরু করবে। সোমবার বাংলাদেশ ব্যাংকের জনসংযোগ বিভাগের মহাব্যবস্থাপক জিএম আবুল কালাম আজাদ স্বাক্ষরিত এক সংবাদ বিজ্ঞত্তিতে এ তথ্য জানানো হয়।  বিজ্ঞপ্তিতে বলা হয় দুই টাকা থেকে শুরু করে ৫০ টাকা মূল্যমান পর্যন্ত নতুন নোট প্রতিটি একটি প্যাকেট করে বিশেষ ব্যবস্থায় বিনিময় করা হবে। একই ব্যক্তি একাধিকবার নতুন নোট গ্রহণ করতে পারবেন না। তবে নোট উত্তোলনের সময় কেউ ইচ্ছে করলে কাউন্টার থেকে পরিমাণ নির্বিশেষে যে কোন মূল্যমানের ধাতব মুদ্রা নিতে পারবেন।  ঢাকায় ন্যাশনাল ব্যাংকের যাত্রাবাড়ী শাখা জনতা ব্যাংকের আব্দুল গণি রোড কর্পোরেট শাখা অগ্রণী ব্যাংকের এলিফ্যান্ট রোড শাখা সিটি ব্যাংকের মিরপুর শাখা সাউথইস্ট ব্যাংকের কারওয়ান বাজার শাখা সোস্যাল ইসলামী ব্যাংকের বসুন্ধরা সিটি পান্থপথ শাখা উত্তরা ব্যাংকের চকবাজার শাখা সোনালী ব্যাংকের রমনা কর্পোরেট শাখা ঢাকা ব্যাংকের উত্তরা শাখা আইএফআইসি ব্যাংকের গুলশান শাখা রূপালী ব্যাংকের মহাখালী শাখা ফার্স্ট সিকিউরিটি ইসলামী ব্যাংকের মোহাম্মদপুর শাখা জনতা ব্যাংকের রাজারবাগ শাখা পূবালী ব্যাংকের সদরঘাট শাখা শাহজালাল ইসলামী ব্যাংকের মালিবাগ শাখা ওয়ান ব্যাংকের বাসাবো শাখা ইসলামী ব্যাংকের শ্যামলী শাখা ডাচবাংলা ব্যাংকের দক্ষিণ খান এসএমই অ্যান্ড অ্যাগ্রিকালচার শাখা মার্কেন্টাইল ব্যাংকের বনানী শাখা ব্যাংক এশিয়ার ধানমন্ডি শাখা থেকে এসব নতুন নোট পাওয়া যাবে।  সাপ্তাহিক ও সরকারি ছুটির দিন ব্যতীত বাংলাদেশ ব্যাংকের মতিঝিল শাখা ছাড়াও ঢাকা শহরে অবস্থিত ২০টি বাণিজ্যিক ব্যাংকের শাখা থেকে নতুন টাকা বিতরণ করা হবে।  ইত্তেফাকএএম।