Serial,Title,Date,Author,News
2024,জনতা ব্যাংক জামালউদ্দিনকে সরিয়ে নতুন চেয়ারম্যান নিয়োগ,2020-07-28,ইত্তেফাক রিপোর্ট,ড. জামাল উদ্দিনকে সরিয়ে বিজিএমইএ ইউনিভার্সিটি ফ্যাশন অব টেকনলজির ভিসি অধ্যাপক এস এম মাহফুজুর রহমানকে জনতা ব্যাংকের চেয়ারম্যান হিসেবে নিয়োগ দিয়েছে সরকার।মঙ্গলবার উপসচিব মো. জেহাদ উদ্দিন স্বাক্ষরিত এ সংক্রান্ত দুটি পৃথক প্রজ্ঞাপন জারি করেছে অর্থ মন্ত্রণালয়ের আর্থিক প্রতিষ্ঠান বিভাগ।প্রজ্ঞাপনে জনতা ব্যাংকের ব্যবস্থাপনা পরিচালক অ্যান্ড সিইওকে বলা হয় জনতা ব্যাংক লিমিটেডের পরিচালনা পর্ষদের পরিচালক ও চেয়ারম্যান ড. এস এম মাহফুজুর রহমানকে তার যোগদানের দিন থেকে তিন বছর মেয়াদে নিয়োগের উদ্দেশে ব্যাংক কোম্পানি আইন ১৯৯১এ বিধান মোতাবেক বাংলাদেশ ব্যাংকের অনুমোদন গ্রহণসহ প্রয়োজনীয় কার্যক্রমের জন্য অনুরোধ করা হলো।এদিকে মেয়াদ শেষ হওয়ার আগেই ড. জামাল উদ্দিনকে ব্যাংকটি থেকে সরিয়ে দেওয়া হয়েছে। এ সংক্রান্ত প্রজ্ঞাপনে বলা হয়েছে জনতা ব্যাংক লিমিটেডের পরিচালনা পর্ষদের পরিচালক ও চেয়ারম্যান ড. জামাল উদ্দিন আহমেদকে জনস্বার্থে উক্ত ব্যাংকের পরিচালনা পর্ষদের পরিচালক ও চেয়ারম্যানের পদ থেকে এতদ্বারা অব্যাহতি প্রদান করা হলো। যথাযথ কর্তৃপক্ষের অনুমোদনক্রমে জারিকৃত এ আদেশ অবিলম্বে কার্যকর হবে।বাংলাদেশ অর্থনীতি সমিতির সাধারণ সম্পাদক ড. জামাল উদ্দিন আহমেদকে ২০১৯ সালের ২০ আগস্ট তিন বছরের জন্য জনতা ব্যাংকের চেয়ারম্যান পদে নিয়োগ দেয় সরকার। সে হিসেবে তার অবসরে যাওয়ার কথা ছিল ২০২১ সালের ১৯ আগস্ট।ইত্তেফাকজেডএইচ