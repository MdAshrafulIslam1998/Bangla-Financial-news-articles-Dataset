Serial,Title,Date,Author,News
1838,আয়কর রিটার্ন জমার সময় বাড়বে না  এনবিআর চেয়ারম্যান,2020-11-12,ইত্তেফাক রিপোর্ট,আগামী ৩০ নভেম্বরের মধ্যে করদাতাদেরর আয়কর রিটার্ন জমা দেওয়ার আইনি বাধ্যবাধকতা রয়েছে। ওই সময়ের পর আর রিটার্ন দাখিলের জন্য সময় বাড়ানো হবে না বলে জানিয়েছেন জাতীয় রাজস্ব বোর্ডের এনবিআর চেয়ারম্যান আবু হেনা মো. রহমাতুল মুনিম।করোনা পরিস্থিতিতে বিশেষ বিবেচনায় সময় বাড়ানো হবর কিনা  এমন প্রশ্নে তিনি বলেন কেউ ৩০ তারিখের মধ্যে রিটার্ন জমা দিতে না পারলে আইনি উপায়ে পরবর্তীতে জমা দিতে  জরিমানা দিয়ে পারবেন। আজ বৃহস্পতিবার রাজধানীর সেগুনবাগিচায় রাজস্ব ভবনে এক সংবাদ সম্মেলনে তিনি এ কথা বলেন।অতীতে এই সময়ে আয়কর মেলা আয়োজন হলেও এবার করোনা পরিস্থিতি বিবেচনায় মেলা হচ্ছে না। এর বদলে আয়কর অফিসগুলোতে সবধরনের সেবা দেওয়া হচ্ছে বলে জানান তিনি। এ সময় এনবিআরের জনবল সংকট এবং অটোমেশন কার্যত ব্যর্থ হওয়ায় অসন্তোষের কথা জানান তিনি। তিনি বলেন অটোমেশনের নামে বাইরের প্রতিষ্ঠানের উপর নির্ভরতা বেড়ে গেছে। নিজেদের লোকবল তৈরির চেয়ে যন্ত্রপাতি কেনায় অগ্রগামী হয়ে গিয়েছি। এর দায় কার তা নির্ধারণে অন্য একটি সংস্থাকে দায়িত্ব দেয়ার আহ্বান জানিয়ে তিনি বলেন এনবিআরের দায় কি আমি নেব নাকি। অন্য সংস্থা নির্ধারণ করুক।এ সময় সময় জানানো হয় গত জুলাই থেকে অক্টোবর পর্যন্ত রাজস্ব আদায় বেড়েছে পূর্বের অর্থবছরের একই সময়ের চেয়ে এক দশমিক ১৪ শতাংশ। তবে লক্ষ্যমাত্রার চেয়ে আদায় কম হয়েছে প্রায় ২০ হাজার ৫০০ কোটি টাকা। গত চার মাসে ৮৭ হাজার কোটি টাকা লক্ষ্যমাত্রার বিপরীতে রাজস্ব আদায় হয়েছে ৬৬ হাজার ৫৫৫ কোটি টাকা। সংবাদ সম্মেলনে এনবিআরের ঊর্ধ্বতন কর্মকর্তারা উপস্থিত ছিলেন।ইত্তেফাকএমআর