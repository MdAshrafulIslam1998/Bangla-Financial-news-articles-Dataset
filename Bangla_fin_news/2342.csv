Serial,Title,Date,Author,News
2342,স্বল্প পরিসরে চেক ক্লিয়ারিং হবে,2020-03-30,ইত্তেফাক রিপোর্ট,ব্যাংক খাতের অন্যান্য লেনদেনের মত চেক লেনদেন নিষ্পত্তির কাজে নিয়োজিত বাংলাদেশ অটোমেটেড ক্লিয়ারিং হাউজের ব্যাচ কার্যক্রমও সীমিত পরিসরে চালু থাকবে। সোমবার ৩০ মার্চ থেকে ২ এপ্রিল পর্যন্ত সাধারণ ছুটির দিনগুলোতে সীমিত পরিসরে ব্যাচ খোলা রাখার সিদ্ধান্ত নিয়েছে বাংলাদেশ ব্যাংক। বিশেষ প্রয়োজনের লেনদেন করার জন্য উচ্চ মূল্য ও সাধারণ মূল্যের চেকের এক ঘন্টা করে ক্লিয়ারিং করবে বিএসিএইচ। রবিবার বাংলাদেশ ব্যাংক এক সার্কুলারে এ তথ্য জানিয়েছে।বাংলাদেশ ব্যাংকের সার্কুলারে বলা হয়েছে চলতি সপ্তাহে নিত্যপ্রয়োজনীয় পণ্য জরুরি চিকিৎসা ও অন্যান্য সেবা সামগ্রী সরবরাহ সরকারের বিভিন্ন সামাজিক ভাতা পরিশোধ সরকারের বিভিন্ন সেবামূল্য দেশের বিভিন্ন স্থানে অভ্যন্তরীণ পণ্য সরবরাহ সচল রাখা এবং ওএমএস কার্যক্রমে দুস্থ ও অসহায় জনসাধারণকে দেওয়া সহায়তার আন্তঃবাংক লেনদেনের জন্য সাধারণ ছুটির এই সময়ে ব্যাচ খোলা থাকবে।৫ লাখ টাকার বেশি অংকের চেক ক্লিয়ারিংয়ের জন্য সকাল ১১টার মধ্যে পাঠাতে হবে। এসব চেক ১২টার মধ্যে নিষ্পত্তি হবে। আর যেকোনো রেগুলার চেক সাড়ে ১১ টার মধ্যে ক্লিয়ারিং হাউজে পাঠাতে হবে। এসব চেক নিষ্পত্তির শেষ সময় সাড়ে ১২টা।ইত্তেফাকএএম