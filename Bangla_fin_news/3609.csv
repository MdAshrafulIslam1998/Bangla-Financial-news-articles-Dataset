Serial,Title,Date,Author,News
3609,চীনা কনসোর্টিয়ামের কাছে শেয়ার বিক্রির সিদ্ধান্ত নিল ডিএসই,2018-02-20,ইত্তেফাক রিপোর্ট,চীনের কনসোর্টিয়ামকেই কৌশলগত বিনিয়োগকারী হিসেবে পেতে চায় ঢাকা স্টক এক্সচেঞ্জ ডিএসই। গতকাল ডিএসইর বোর্ড সভায় চীনা কনসোর্টিয়ামের কাছে শেয়ার বিক্রির সিদ্ধান্ত নেওয়া হয়েছে। গতকাল বিকালে ডিএসইর পর্ষদ সভায় বিষয়টি চূড়ান্তভাবে সর্বসম্মতিক্রমে অনুমোদন করা হয়। চলতি সপ্তাহেই পর্ষদ সভার সিদ্ধান্ত বিএসইসিতে পাঠানো হবে। এরপর বিএসইসির অনুমোদন পেলে চীনা কনসোর্টিয়ামের কাছে ডিএসইর কৌশলগত শেয়ার বিক্রির প্রক্রিয়া শুরু হবে। ডিএসইর বোর্ডরুমে অনুষ্ঠিত পর্ষদ সভাশেষে ডিএসইর চেয়ারম্যান অধ্যাপক আবুল হাশেম সাংবাদিকদের এ তথ্য জানান।  পর্ষদ সভা শেষে অধ্যাপক আবুল হাশেম সাংবাদিকদের জানান সাংহাই ও শেনজেন স্টক এক্সচেঞ্জের সমন্বয়ে গঠিত চীনা কনসোর্টিয়ামকে কৌশলগত বিনিয়োগকারী করতে আগের সভায় যে অনুমোদন দেয়া হয়েছিল আজ গতকাল সোমবার সে সিদ্ধান্ত চূড়ান্ত করেছি। এখন যত দ্রুত সম্ভব ডিএসইর ব্যবস্থাপনা পরিচালকের মাধ্যমে এ প্রস্তাব বিএসইসিতে পাঠানো হবে। আমাদের প্রস্তাব পাওয়ার পর নিয়ন্ত্রক সংস্থা আইনগত বিষয়টি যাচাই বাছাই করে তাদের সিদ্ধান্ত জানাবে।  জানা গেছে ২০১৩ সালের স্টক এক্সচেঞ্জ ডিমিউচুয়ালাইজেশন আইন অনুযায়ী ২০১৬ সালের মধ্যে কৌশলগত বিনিয়োগকারীদের কাছে স্টক এক্সচেঞ্জের সংরক্ষিত ২৫ শতাংশ শেয়ার বিক্রির বিষয়ে সমঝোতা স্মারক সইয়ের বাধ্যবাধকতা ছিল। ডিএসই যোগ্য কৌশলগত বিনিয়োগকারী না পাওয়ায় তাদের দাবির প্রেক্ষিতে দফায় দফায় সময় বাড়ায় নিয়ন্ত্রক সংস্থা বাংলাদেশ সিকিশউরিটিজ এন্ড এক্সচেঞ্জ কমিশন বিএসইসি। সর্বশেষ সময় অনুযায়ী আগামী ৮ মার্চের মধ্যে কৌশলগত বিনিয়োগকারী নিয়ে আসার বাধ্যবাধকতা রয়েছে। এ অবস্থায় ডিএসইর কৌশলগত বিনিয়োগকারী হতে আগ্রহ প্রকাশ করে চীন ও ভারতের নেতৃত্বে দুটি পৃথক কনসোর্টিয়াম।  ইত্তেফাকনূহু