Serial,Title,Date,Author,News
6672,ডিএসইতে শিগগির অনলাইন পেমেন্ট সিস্টেম চালু,2015-02-18,ইত্তেফাক রিপোর্ট,ডিএসইতে খুব শিগগির অফিসিয়াল ওয়েবসাইটের মাধ্যমে অনলাইন পেমেন্ট সিস্টেম চালু করা হচ্ছে। ফলে গ্রাহকরা অনলাইন গেটওয়ের মাধ্যমে ডিএসইর ট্রেনিং একাডেমি কর্তৃক আয়োজিত ট্রেনিংয়ের জন্য রেজিস্ট্রেশন ও ট্রেনিং ফি পর্যায়ক্রমে ডিএসইর ট্রেড ডাটা এবং বিভিন্ন তথ্যের জন্য প্রদেয় অর্থ ইত্যাদি তাদের ভিসা ও মাস্টার কার্ড ডিবিবিএল নেক্সাস কার্ড ব্র্যাক ব্যাংক নেট ব্যাংকিং ব্যাংক এশিয়া নেট ব্যাংকিং বিকাশ ডিবিবিএল মোবাইল ব্যংকিং কিউক্যাশ ব্যবহার করে প্রদান করতে পারবে। এ ক্ষেত্রে পেমেন্ট গেটওয়ের কাজ করবে কোম্পানি সূর্য্যমুখী লিমিটেড। এ প্রেক্ষিতে বুধবার ডিএসইর সাথে সূর্য্যমুখী লিমিটেডের একটি চুক্তি স্বাক্ষরিত হয়। ডিএসইর মহাব্যবস্থাপক ও কোম্পানি সচিব শেখ মোহাম্মদউল্লাহ এফসিএস এবং সূর্য্যমুখী লিমিটেডের সিইও এবং ব্যবস্থাপনা পরিচালক ফিডা হক নিজ নিজ প্রতিষ্ঠানের পক্ষে চুক্তিতে স্বাক্ষর করেন। এ সময় উপস্থিত ছিলেন ডিএসইর ব্যবস্থাপনা পরিচালক অধ্যাপক ড. স্বপন কুমার বালা এফসিএমএ প্রধান রেগুলেটরি কর্মকর্তা এ কে এম জিয়াউল হাসান খান এফসিএ এবং মহাব্যবস্থাপক জীবন চন্দ্র দাস ও মো. ছামিউল ইসলামসহ উভয় প্রতিষ্ঠানের ঊর্ধ্বতন কর্মকর্তারা।