Serial,Title,Date,Author,News
1397,এলপিজির দাম আরো কমলো প্রতি সিলিন্ডার ৯০৬ টাকা,2021-04-30,ইত্তেফাক রিপোর্ট,বেসরকারি কোম্পানিগুলোর প্রতি ১২ কেজি সিলিন্ডারের দাম কমিয়েছে এ খাতের নিয়ন্ত্রক সংস্থা বিইআরসি। সিলিন্ডার প্রতি এলপি গ্যাসের দাম ৯৭৫ টাকা থেকে ৬৯ টাকা কমিয়ে ৯০৬ টাকা নির্ধারণ করা হয়েছে।আন্তর্জাতিক বাজারে তরলীকৃত পেট্রোলিয়াম গ্যাসের এলপিজি উপাদান বিউটেন ও প্রোপেনের দাম কমার কারণে দেশেও নিত্যপ্রয়োজনীয় এ জ্বালানি পণ্যের দাম কমল। পরিবহন খাতে ব্যবহৃত অটোগ্যাসের দামও কমিয়ে লিটার প্রতি ৪৪ টাকা ৭০ পয়সা নির্ধারণ করা হয়েছে। নতুন দর কাল শনিবার থেকে পরবর্তী মূল্যহার ঘোষণা করা না পর্যন্ত কার্যকর থাকবে। এখন থেকে আন্তর্জাতিক দরদামের সঙ্গে সমন্বয় করে প্রতি মাসে দেশে এলপিজির দাম নির্ধারণ করবে বাংলাদেশ এনার্জি রেগুলেটরি কমিশন বিইআরসি।গতকাল বৃহস্পতিবার এক ভার্চুয়াল সাংবাদিক সম্মেলনে নতুন মূল্যহারের আদেশসংক্রান্ত ঘোষণা করেন বিইআরসির চেয়ারম্যান আব্দুল জলিল। এ সময় কমিশনের সদস্য মকবুল ই ইলাহী চৌধুরী মোহাম্মদ আবু ফারুক বজলুর রহমান এবং উপপরিচালক কামরুজ্জামান সংযুক্ত ছিলেন।  নতুন মূল্যহার অনুযায়ী সাড়ে পাঁচ কেজি সিলিন্ডারের দাম ৪১৫ টাকা। সাড়ে ১২ কেজির দাম ৯৪৪ টাকা ১৫ কেজির দাম ১ হাজার ১৩৩ টাকা ১৬ কেজির দাম ১ হাজার ২০৮ টাকা ১৮ কেজির দাম ১ হাজার ৩৬০ টাকা ২০ ২২ ও ২৫ কেজির দাম যথাক্রমে ১৫১০ ১৬৬১ ও ১৮৮৬ টাকা ৩০ ৩৩ ও ৩৫ কেজির দাম যথাক্রমে ২২৬৬ ২৪৯১ ও ২৬৪০ টাকা। ৪৫ কেজির এলপি সিলিন্ডারের দাম ৩ হাজার ৩৯৭ টাকা।গত ১২ এপ্রিল প্রথম বারের মতো এলপি গ্যাসের দর ঘোষণা করে বিইআরসি। তখন বলা হয়েছিল সৌদি রাষ্ট্রীয় কোম্পানি আরামকো ঘোষিত দরকে প্রতি মাসের ভিত্তিমূল্য অর্থাৎ গ্যাসের নিট মূল্য ধরা হয়েছে। সিপির দর ওঠানামা করলে প্রতি মাসে নিট মূল্য সমন্বয় করা হবে। অন্য বিষয়গুলো অপরিবর্তিত থাকবে পরবর্তী গণশুনানি না হওয়া পর্যন্ত। দর ঘোষণার আদেশে এজন্য একটি কমিটি গঠন করে দেওয়া হয়।ইত্তেফাকএমআর