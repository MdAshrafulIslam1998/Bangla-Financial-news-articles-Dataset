Serial,Title,Date,Author,News
4607,মুদ্রামান কমায় বাড়ছে ঋণের চাপ,2016-12-03,অর্থনীতি,দক্ষিণপূর্ব এশিয়ার বিভিন্ন দেশের মুদ্রার মান ডলারের বিপরীতে কমে যাওয়ায় দেশগুলোর ব্যাংক বিভিন্ন কোম্পানি এবং সরকারের ঋণের বোঝা বেড়ে যাচ্ছে। বর্তমানে ডলারের বিপরীতে এশীয় মুদ্রাগুলোর মান চলতি দশকের সর্বনিম্নে নেমে এসেছে। এতে করে এসব দেশের প্রতিষ্ঠানগুলো ডলার বন্ড আকারে যে পরিমাণ ঋণ নিয়েছে তাতে ঋণ পরিশোধ বাবদ আগামী বছর তাদের ব্যয় ৮ শতাংশ বেড়ে যেতে পারে।   ১৯৯৭ সালের আর্থিক মন্দার পর অন্য যে কোনো উদীয়মান বাজারের তুলনায় এ অঞ্চলের মুদ্রার সবচেয়ে বেশি অবমূল্যায়ন হয়েছে যা ঋণ পরিশোধের ক্ষেত্রে নেতিবাচক প্রভাব ফেলছে। মুদ্রার অবমূল্যায়নের কারণে সেসব কোম্পানিই সবচেয়ে বেশি ক্ষতিগ্রস্ত হবে যাদের বৈদেশিক মুদ্রায় ঋণের পরিমাণ অনেক বেশি। আর মুদ্রামান সবচেয়ে বেশি কমায় ইন্দোনেশিয়া ফিলিপাইন এবং মালয়েশিয়ার কোম্পানিগুলোতে এর প্রভাব পড়বে উল্লেখযোগ্য হারে।