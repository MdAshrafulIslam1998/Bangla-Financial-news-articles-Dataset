Serial,Title,Date,Author,News
3377,অর্থমন্ত্রীর সঙ্গে আইসিএমএবি প্রতিনিধি দলের সাক্ষাৎ,2018-07-25,অনলাইন ডেস্ক,অর্থমন্ত্রী আবুল মাল আবদুল মুহিতের সঙ্গে আজ বুধবার তাঁর কার্যালয়ে সাক্ষাৎ করেছেন দি ইন্স্টিটিউট অব কস্ট এন্ড ম্যানেজমেন্ট একাউন্ট্যান্টস্ অব বাংলাদেশ আইসিএমএবি এর একটি প্রতিনিধিদল। আইসিএমএবিএর প্রেসিডেন্ট মোহাম্মদ সেলিম প্রতিনিধিদলের নেতৃত্ব দেন।  আইসিএমএবির প্রেসিডেন্ট কস্ট এন্ড ম্যানেজমেন্ট একাউন্টিং পেশার উন্নয়ন এবং দেশের অর্থনৈতিক কর্মকান্ডে স্বচ্ছতা জবাবদিহিতা এবং সুশাসন প্রতিষ্ঠা করার ব্যাপারে সিএমএ পেশার ভূমিকা সম্পর্কে অর্থমন্ত্রীকে অবহিত করেন।  প্রতিনিধিদল আইসিএমএবি এর বিভিন্ন চলমান কর্মকাণ্ডের ব্যাখ্যা করেন এবং অর্থমন্ত্রীর সক্রিয় সহযোগিতা ও পরামর্শ কামনা করেন।  অর্থমন্ত্রী দেশের ব্যবসা ও শিল্প ক্ষেত্রে সুশাসন স্বচ্ছতা জবাবদিহিতা এবং শৃঙ্খলা প্রতিষ্ঠায় কস্ট এন্ড ম্যানেজমেন্ট একাউন্ট্যান্টদের ক্রমবর্ধমান ভূমিকার ভূয়সী প্রশংসা করেন।  তিনি দেশে একাউন্টিং পেশা ও ইন্স্টিটিউটের সার্বিক উন্নয়ন কামনা করেন এবং যথাযথ সহযোগিতার আশ্বাস দেন।  প্রতিনিধিদলের সদস্যরা হলেন ইন্স্টিটিউটের সাবেক প্রেসিডেন্টদ্বয় এম. আবুল কালাম মজুমদার ও আরিফ খান সচিব মো. আবদুর রহমান খান কোষাধ্যক্ষ অধ্যাপক ড. স্বপন কুমার বালা এবং আইসিএমএবি এর নির্বাহী পরিচালক মো. মাহ্বুব উল আলম সাক্ষাৎকালে উপস্থিত ছিলেন। বাসস  ইত্তেফাককেকে