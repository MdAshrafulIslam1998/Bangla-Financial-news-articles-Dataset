Serial,Title,Date,Author,News
4751,ভারতে কালো টাকার লেনদেন বন্ধে অভিনব পন্থা,2016-10-23,আহসান হাবীব রাসেল,ভারতে কালো টাকার লেনদেন বন্ধ করতে দেশটির কেন্দ্রীয় ব্যাংক অভিনব পন্থা অবলম্বন করছে। সম্প্রতি কয়েকটি এটিএম বুথে সন্দেহজনক লেনদেন নজরে আসার পর প্রায় ৬ লাখ ২৫ হাজার গ্রাহকের ডেবিট কার্ড ব্লক করে দেওয়া হয়েছে। কোনো নোটিস ছাড়াই কার্ডগুলো ব্লক করে দেওয়ায় গ্রাহকরা ভোগান্তিতে পড়েছেন।  তবে কেন্দ্রীয় ব্যাংক জানিয়েছে গ্রাহকদের এসএমএস এবং ইমেইলএর মাধ্যমে বিষয়টি আগেই জানানো হয়েছে। পাশাপাশি তাদেরকে নতুন কার্ডের জন্য ব্যাংকের সংশ্লিষ্ট শাখায় আবেদন করতে বলা হয়েছে। সব তথ্য ঠিক থাকলে আবার নতুন করে ডেবিট কার্ড দেওয়া হবে। ভুল তথ্য দিয়ে কোনো কোনো গ্রাহক কার্ড ব্যবহার করতে পারবেন না। কারণ ভুল তথ্য দেওয়া কার্ডগুলোর মাধ্যমেই কালো টাকার লেনদেন বেশি হয়।