Serial,Title,Date,Author,News
999,ইতিহাসের সর্বোচ্চ অবস্থানে ডিএসইসিএসইর সূচক,2021-08-24,ইত্তেফাক রিপোর্ট,দেশের প্রধান শেয়ারবাজার ঢাকা স্টক এক্সচেঞ্জ ডিএসই ও চট্টগ্রাম স্টক এক্সচেঞ্জে সিএসই সপ্তাহের দ্বিতীয় কার্যদিবস সোমবার সূচকের উত্থানে লেনদেন শেষ হয়েছে। গতকাল ডিএসই ও সিএসইর সূচক ইতিহাসের সর্বোচ্চ অবস্থানে পৌঁছে নতুন রেকর্ড গড়েছে।ডিএসইর ইতিহাসে প্রথমবারের মতো ডিএসইএক্স সূচক ৬ হাজার ৮৬২ দশমিক ৪১ পয়েন্ট পৌঁছেছে। একইভাবে ডিএস৩০ ও ডিএসই শরিয়াহ সূচকও সর্বোচ্চ স্থানে পৌঁছে অতীতের সব রেকর্ড ভেঙে নতুন রেকর্ড গড়েছে। পাশাপাশি সিএসইর সিএএসপিআই সূচক ২০ হাজার পয়েন্টের মাইলফলক স্পর্শ করে রেকর্ড গড়েছে। আর প্রধান সূচক সিএসইএক্সও নতুন রেকর্ড গড়েছে। গতকাল উভয় শেয়ারবাজারে টাকার পরিমাণে লেনদেন বেড়েছে। তবে ডিএসইতে লেনদেনে অংশ নেওয়া অধিকাংশ কোম্পানির শেয়ার ও ইউনিটের দাম কমলেও সিএসইতে বেড়েছে।  গতকাল সোমবার ডিএসইর প্রধান ডিএসইএক্স সূচক ২০ দশমিক ১৮ পয়েন্ট বেড়ে অবস্থান করছে ৬ হাজার ৮৬২ দশমিক ৪১ পয়েন্টে যা ডিএসইর ইতিহাসে সূচকটির সর্বোচ্চ অবস্থান। এর আগের দিন রবিবার ডিএসইএক্স সূচকটি ৬ হাজার ৮৪১ দশমিক ২৩ পয়েন্টে পৌঁছে নতুন রেকর্ড গড়েছিল। একইভাবে ডিএসই৩০ সূচক ৮ দশমিক ০৫ পয়েন্ট বেড়ে গতকাল দাঁড়িয়েছে ২ হাজার ৪৫৯ দশমিক ৯৪ পয়েন্টে। যা ডিএসইর ইতিহাসে সূচকটির সর্বোচ্চ অবস্থান। একইভাবে ডিএসই শরিয়াহ সূচক ৭ দশমিক ৬০ পয়েন্ট বেড়ে অবস্থান করছে ১ হাজার ৪৮৭ দশমিক ৩২ পয়েন্টে এটিও ডিএসইর ইতিহাসে সূচকটির সর্বোচ্চ অবস্থান। দিন শেষে ডিএসইতে ৩৭৬টি কোম্পানির শেয়ার ও ইউনিট লেনদেন হয়েছে। এর মধ্যে দর বেড়েছে ১৬৬টির কমেছে ১৮৩টির এবং অপরিবর্তিত রয়েছে ২৭টির। ডিএসইতে গতকাল ২ হাজার ৭৭৪ কোটি ৮১ লাখ টাকার লেনদেন হয়েছে যা আগের দিনের চেয়ে ৮ কোটি টাকা বেশি। সূচক মূলধনে নতুন রেকর্ড ১১ বছরের মধ্যে সর্বোচ্চ লেনদেন ....অন্য শেয়ারবাজার সিএসইর প্রধান সিএসইএক্স সূচক ৪৯ দশমিক ৭১ পয়েন্ট বেড়ে অবস্থান করছে ১১ হাজার ৯৯২ দশমিক ০২ পয়েন্টে। যা সিএসই ইতিহাসে সূচকটির সর্বোচ্চ অবস্থান। আর সার্বিক সিএএসপিআই সূচক ৭৯ দশমিক ৮৪ পয়েন্ট বেড়ে অবস্থান করছে ২০ হাজার ১ দশমিক ৩১ পয়েন্টে যা সিএসইর ইতিহাসে সূচকটির সর্বোচ্চ অবস্থান।গতকাল সিএসইতে ৩৩০টি কোম্পানির শেয়ার ও ইউনিট লেনদেন হয়েছে। এর মধ্যে দর বেড়েছে ১৪৮টির কমেছে ১৪৭টির এবং অপরিবর্তিত রয়েছে ৩৫টির। দিন শেষে সিএসইতে ১০১ কোটি ৩৬ লাখ টাকার শেয়ার ও ইউনিট লেনদেন হয়েছে যা আগের দিনের চেয়ে ২ কোটি টাকা বেশি।ইত্তেফাকইউবি