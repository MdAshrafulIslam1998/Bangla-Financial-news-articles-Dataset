Serial,Title,Date,Author,News
1188,ঈদ না আসতেই বাড়ছে মসলার দাম,2021-06-26,ইত্তেফাক রিপোর্ট,পবিত্র ঈদুল আজহার এখনো বাকি প্রায় এক মাস। কিন্তু তার আগেই বাড়ছে বিভিন্ন মসলার দাম। গতকাল রাজধানীর বাজারে এক দিনেই বেড়েছে এমন মসলার মধ্যে রয়েছে আদা শুকনো মরিচ ও হলুদ। এর মধ্যে আদার দাম বেড়েছে সবচেয়ে বেশি।  গতকাল রাজধানীর শান্তিনগর ও কাওরান বাজারসহ কয়েকটি বাজারে খোঁজ নিয়ে মসলার দাম বাড়ার এ তথ্য জানা যায়। ব্যবসায়ীরা বলেছেন কোরবানির ঈদে সব সময়ই মসলার চাহিদা বেশি থাকে। এজন্য দাম কিছুটা বাড়তি। কিন্তু এখনো তো ঈদের অনেক সময় বাকি এ প্রশ্নে ব্যবসায়ীরা জানান বাজারে চাহিদার তুলনায় আদার সরবরাহ কম। বিভিন্ন কারণে চীন থেকে আদা আমদানির পরিমাণ কমেছে। এর প্রভাব পড়েছে ভারত ও মিয়ানমার থেকে আমদানি করা আদার দামের ওপরও। ঈদের আমেজ বাড়ায় মসলা জেনে নিন দাম ...গতকাল বাজারে আমদানিকৃত আদা মানভেদে ১৫০ থেকে ১৭০ টাকায় বিক্রি হয়। যা গত সপ্তাহে বিক্রি হয়েছে ১২০ থেকে ১৫০ টাকা কেজিতে। এছাড়া দেশি আদার কেজি বিক্রি হচ্ছে ১৪০ থেকে ১৫০ টাকায়। তবে নিম্নমানের আদা ৯০ থেকে ১০০ টাকা কেজির মধ্যে পাওয়া যাচ্ছে। আদার পাশাপাশি দাম বেড়েছে হলুদেরও। আমদানিকৃত হলুদের দাম না বাড়লেও প্রতি কেজি দেশি হলুদে বেড়েছে ২০ টাকা। গরম মসলার গুণাগুণ ....গতকাল বাজারে দেশি হলুদের কেজি বিক্রি হয় ১৬০ থেকে ২২০ টাকা। আর আমদানিকৃত হলুদ বিক্রি হয় ১৪০ থেকে ১৮০ টাকা। এদিকে দেশি শুকনো মরিচের দাম কমলেও বেড়েছে আমদানিকৃত মরিচের দাম। গতকাল বাজারে কেজিতে ১০ টাকা কমে প্রতি কেজি দেশি শুকনো মরিচ ১৭০ থেকে ২০০ টাকায় বিক্রি হতে দেখা গেছে। আর আমদানিকৃত শুকনো মরিচ কেজিতে ২০ টাকা বেড়ে ২৪০ থেকে ২৮০ টাকায় বিক্রি হয়।ইত্তেফাকইউবি