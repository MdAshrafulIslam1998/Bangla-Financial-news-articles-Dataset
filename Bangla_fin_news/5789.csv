Serial,Title,Date,Author,News
5789,সিমটেক্সের আইপিও আবেদন গ্রহণ রবিবার শুরু,2015-09-05,ইত্তেফাক রিপোর্ট,সিমটেক্স ইন্ডাস্ট্রিজের প্রাথমিক গণপ্রস্তাবের আইপিও চাঁদা গ্রহণ রবিবার থেকে শুরু হচ্ছে। আগামী ১৪ সেপ্টেম্বর পর্যন্ত দেশীপ্রবাসী বিনিয়োগকারীরা আইপিওতে শেয়ার বরাদ্দের আবেদন ও প্রয়োজনীয় চাঁদা জমা দিতে পারবেন।    এর আগে বিএসইসির ৫৫৩তম সভায় এ কোম্পানির আইপিও অনুমোদন দেয়া হয়। গত ২৪ আগস্ট থেকে আবেদন জমা নেয়ার কথা থাকলেও তা স্থগিত রাখার নির্দেশ দেয় বিএসইসি। এরপর কোম্পানিটির আইপিও প্রসপেক্টাসে উল্লিখিত নগদ প্রবাহের তথ্যের কিছু বিষয় নিয়ে কমিশন ব্যাখ্যা চায় কোম্পানির দেয়া ব্যাখ্যা সন্তোষজনক হওয়ায় গত সপ্তাহে স্থগিতাদেশ প্রত্যাহার করে নেয়া হয়।    এর আগে গত ৯ জুন সিমটেক্স ইন্ডাস্ট্রিজ লিমিটেডকে ৩ কোটি শেয়ার ছেড়ে শেয়ারবাজার থেকে ৬০ কোটি টাকা মূলধন উত্তোলনের অনুমোদন দেয়া হয়। ১০ টাকা অভিহিত মূল্যের প্রতিটি শেয়ারে আরো ১০ টাকা প্রিমিয়াম অনুমোদন করে নিয়ন্ত্রক সংস্থা। উত্তোলিত অর্থ মূলধনি বিনিয়োগ ব্যাংকঋণ পরিশোধ এবং চলতি মূলধন ও আইপিওর খরচ খাতে ব্যয় করা হবে।