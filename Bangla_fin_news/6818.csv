Serial,Title,Date,Author,News
6818,আরো ইপিজেড প্রতিষ্ঠার পরামর্শ গভর্নরের,2015-01-13,ইত্তেফাক রিপোর্ট,বাংলাদেশ ব্যাংকের গভর্নর ড. আতিউর রহমান রফতানি উন্নয়নে আরো বেশি করে রফতানি প্রক্রিয়া অঞ্চল ইপিজেড এবং বিশেষ অর্থনৈতিক অঞ্চল এসইজেড প্রতিষ্ঠার পরামর্শ দিয়েছেন। দেশে রফতানি বৃদ্ধির জন্য কেন্দ্রীয় ব্যাংকের উদ্যোগ ও সমর্থনের বর্ণনা দিয়ে গভর্নর বলেন বাণিজ্যিক সুযোগসুবিধা থেকে সুফল লাভে আরো বেশি করে ইপিজেড এবং এসইজেড প্রতিষ্ঠাকে অগ্রাধিকার দেয়া উচিত। মঙ্গলবার রাজধানীতে বাংলাদেশ ব্যাংকের সদর দফতরে চতুর্থ নির্বাহী উন্নয়ন সেমিনারে বক্তৃতায় তিনি এ কথা বলেন। বাংলাদেশ ব্যাংক ট্রের্নিং একাডেমি এ সেমিনারের আয়োজন করে। সেমিনারে সেন্টার ফর পলিসি ডায়ালগের সিপিডি নির্বাহী পরিচালক অধ্যাপক মোস্তাফিজুর রহমান বাংলাদেশ ব্যাংক ট্রের্নিং একাডেমির ভারপ্রাপ্ত নির্বাহী পরিচালক মো. গোলাম মোস্তফা এবং বাংলাদেশ ব্যাংকের ডেপুটি গভর্নর এস কে সুর চৌধুরীও বক্তৃতা করেন। ড. আতিউর রহমান বলেন রফতানি উন্নয়নে সহায়তা করার লক্ষ্যে বাংলাদেশ ব্যাংক সম্প্রতি রফতানি উন্নয়ন তহবিলের আকার ১ দশমিক ২ বিলিয়ন ডলার থেকে বাড়িয়ে ১ দশমিক ৫ বিলিয়ন ডলার করেছে। তিনি বলেন চলতি অর্থবছরে ৩৩ দশমিক ২ বিলিয়ন ডলার রফতানি লক্ষ্যমাত্রা অর্জনে কার্যকর পদক্ষেপসহ বাজার সম্প্রসারণ ও পণ্যে বৈচিত্রায়ন আনতে হবে।