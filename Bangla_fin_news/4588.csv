Serial,Title,Date,Author,News
4588,সবজির দাম কমছে বেড়েছে আদারসুনের দাম,2016-12-09,ইত্তেফাক রিপোর্ট,সরবরাহ বাড়ায় রাজধানীর বাজারগুলোতে কমতে শুরু করেছে শীতের সবজির দাম। ব্যবসায়ীরা বলেছেন শীতের শুরুতে ক্রেতাদের কাছে শীতকালীন সবজির চাহিদা থাকে বেশী। সরবরাহ থাকে কম। ফলে দাম বেশী থাকে। এখন সরবরাহ বাড়ায় কমতে শুরু করেছে সবজির দাম। এদিকে সবজির দাম কমতির দিকে থাকলেও গত এক সপ্তাহের ব্যবধানে আদা রসুনের দাম বেড়েছে।  শুক্রবার রাজধানীর কাওরানবাজার ও শান্তিনগরবাজারসহ কয়েকটি বাজারে সরেজমিনে ঘুরে বিভিন্ন নিত্যপণ্যের দামের এ চিত্র পাওয়া যায়।  বাজারে বিভিন্ন ধরনের সবজির মধ্যে প্রতি কেজি বেগুন ৪০ থেকে ৫০ টাকা শিম ৪০ থেকে ৫০ টাকা টমেটো ৫০ থেকে ৭০ টাকা গাজর ৪০ টাকা ঢেঁড়স ৫৫ থেকে ৬০ টাকা চিচিঙ্গা ৫০ থেকে ৫৫ টাকা করলা ৪০ থেকে ৫০ টাকা কাকরোল ৫০ টাকা শশা ৫০ থেকে ৬০ টাকা পেঁপে ২৫ থেকে ৩০ টাকা বরবটি ৬০ টাকা কচুর লতি ৪০ থেকে ৪৫ টাকা মূলা ২০ থেকে ২৫ টাকা শালগম ৩০ থেকে ৩৫ টাকা কেজি দরে বিক্রি হচ্ছে।  নতুন আলুর দাম কমলেও বেড়েছে পুরনো আলুর দাম। নতুন আলু গত সপ্তাহের তুলনায় কেজিতে প্রায় ১০ টাকা কমে বিক্রি হচ্ছে ৫০ টাকায়। আর কেজিতে ২ টাকা বেড়ে পুরনো আলু বিক্রি হচ্ছে ৩০ থেকে ৩২ টাকায়। কমেছে কাঁচামরিচের দামও। প্রতি কেজি বিক্রি হচ্ছে ৪০ থেকে ৫০ টাকায়। এছাড়া ফুলকপি ও বাঁধাকপি প্রতিটি ৩০ থেকে ৩৫ টাকায় বিক্রি হচ্ছে।  ইত্তেফাকএএম।