Serial,Title,Date,Author,News
1745,পলিসিগত কারণে টাকা কালো হয় অর্থমন্ত্রী,2021-01-06,ইত্তেফাক রিপোর্ট,সরকারি পলিসি বা নীতিগত কারণে টাকা কালো হয় বলে উল্লেখ করেছেন অর্থমন্ত্রী আ হ ম মুস্তফা কামাল। তিনি বলেন আমরা কিছু খাতে কালো টাকা সাদা করার সুযোগ দিয়েছি।এর কারণ ব্যাখ্যা করে তিনি বলেন পলিসিগত কারণে টাকা কালো হয়ে যাচ্ছে। কর বেশি হওয়ার কারণেও এটি হচ্ছে। কর হার বেশি হওয়ায় অনেকেই কর ফাঁকি দেয়।বুধবার ভার্চুয়াল পদ্ধতিতে অনুষ্ঠিত সরকারি ক্রয় সংক্রান্ত মন্ত্রিসভা কমিটির বৈঠক শেষে সাংবাদিকদের প্রশ্নের জবাবে এ কথা বলেন অর্থমন্ত্রী। সিঙ্গাপুর থেকে বৈঠকে অংশ নেন তিনি।অর্থবছরের ছয় মাসে ১০ হাজার কোটি টাকারও বেশি কালো টাকা সাদা হয়েছে এবিষয়ে জানতে চাইলে অর্থমন্ত্রী বলেন আমরা সাদা করতে চাই বলে সাদা হলো। আমাদের বাজেটে আছে বাজেট বক্তৃতায় আছে আমরা কিছু কিছু ক্ষেত্রে এগুলো এড্রেস করতে চাই। প্রথমেই আমাদের রেমিট্যান্সে প্রণোদনা চালু করেছি। তিনি আরো বলেন একটা ক্ষেত্র রয়েছে যেটা প্রতিটা দেশের জন্য বড় এলাকা। সেটা হলো আবাসন খাত। এই আবাসন খাতে স্ট্যাম্প ফি ও ডিউটি বাড়তি থাকার কারণে কোনো রেজিস্ট্রেশন হয় না। ফলে সরকার কোনো রাজস্ব পাচ্ছে না। বাড়ি বিক্রি হচ্ছে অথচ দেখানো হচ্ছে না। এজন্য স্ট্যাম্প ডিউটি কমিয়ে দিয়েছি। এরকম যেসব জায়গায় হাত দেওয়া দরকার সেখানে করেছি। সেগুলো করার কারণেই এখন কালো টাকা সাদা হচ্ছে। যেমন আমাদের পুঁজিবাজার এটা সব দেশেই করে।ইত্তেফাকজেডএইচ