Serial,Title,Date,Author,News
3674,সুজানগরে পেঁয়াজের দাম কমেছে মণ প্রতি ১ হাজার টাকা,2018-01-23,সুজানগর পাবনা সংবাদদাতা,পাবনার সুজানগরের হাটবাজারে পেঁয়াজের দাম কমেছে মণ প্রতি এক হাজার টাকা। এতে ক্রেতাদের মনে স্বস্তি দেখা দিয়েছে। তবে হঠাত্ করে মণ প্রতি এক হাজার টাকা দাম কমে যাওয়ায় পেঁয়াজ চাষীরা কিছুটা হতাশ।  উত্তরাঞ্চলের মধ্যে পেঁয়াজ আবাদে খ্যাত পাবনার সুজানগরের হাটবাজারে গত এক মাস আগে থেকে আগাম আবাদ করা মূলকাটা নতুন ওই পেঁয়াজ উঠতে শুরু করেছে। প্রথম দিকে উপজেলার হাটবাজারে নতুন এ পেঁয়াজের দাম ছিল আকাশ ছোঁয়া। এ সময় প্রতি মণ পেঁয়াজ বিক্রি হয়েছে ৩৫শ থেকে ৩৬শ টাকা দরে। এর কিছু দিন পর দাম কমে প্রতি মণ পেঁয়াজের মূল্য দাঁড়ায় ২৪শ থেকে ২৫শ টাকা। বেশ কিছুদিন ধরে প্রতি মণ পেঁয়াজ ২৪শ থেকে ২৫শ টাকা দরেই বিক্রি হচ্ছিল। কিন্তু হঠাত্ করে গত সপ্তাহ থেকে পেঁয়াজের দাম কমেছে মণ প্রতি একহাজার টাকা। বর্তমানে হাটবাজারে প্রতি মণ পেঁয়াজ বিক্রি হচ্ছে ১৫শ থেকে ১৬শ টাকা দরে।  ভুক্তভোগী পেঁয়াজ চাষী কামরুজ্জামান বলেন প্রথম দিকে হাটবাজারে পেঁয়াজের আমদানি ছিল কম। সেকারণে দাম ছিল বেশি। কিন্তু বর্তমানে আমদানি বেশি হওয়ায় দাম প্রায় অর্ধেক কমে গেছে। তবে এ বাজারেও কৃষকের লাভ হচ্ছে বলে তিনি জানান।  ইত্তেফাকএএম।