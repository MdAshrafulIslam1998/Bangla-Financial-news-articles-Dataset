Serial,Title,Date,Author,News
7023,লস এঞ্জেলেসে তিনদিনব্যাপী রিহ্যাব আবাসন মেলা শুরু,2014-11-16,অনলাইন ডেস্ক,মার্কিন যুক্তরাষ্ট্রের লস অ্যাঞ্জেলেসে শুক্রবার থেকে শুরু হয়েছে তিনদিনব্যাপী রিহ্যাব আবাসন মেলা। ইউনিভার্সেল স্টুডিওর কাছে দ্য গারল্যান্ড হোটেলে মেলার উদ্বোধন করেন যুক্তরাষ্ট্রে নিযুক্ত বাংলাদেশের রাষ্ট্রদূত মোহাম্মদ জিয়াউদ্দিন। লস এঞ্জেলেসে প্রথমবারের মতো এই মেলায় অংশ নিচ্ছে বাংলাদেশের প্রতিষ্ঠিত ৪৩টি আবাসন প্রতিষ্ঠান।  মেলা উদ্বোধন করে রাষ্ট্রদূত মোহাম্মদ জিয়াউদ্দিন বলেছেন ঢাকার আবাসন সমস্যা নিরসনে রাজউকের পাশাপাশি বেসরকারি খাতের প্রতিষ্ঠানগুলোর ভুমিকা গুরুত্বপূর্ণ। তিনি বলেন আবাসন খাতে বিনিয়োগ করে কখনো কখনো গ্রাহকরা যে সমস্যায় পড়েন সে বিষয়ে রিহাবকে এগিয়ে আসতে হবে।  মেলা ঘিরে প্রবাসীদের মধ্যে ব্যাপক সাড়া পড়েছে। ১৬ নভেম্বর রবিবার সকাল ১১টা থেকে রাত ৯টা পর্যন্ত চলবে রিহ্যাব হাউজিং ফেয়ার। মেলায় ক্রেতারা ২০ ভাগ পর্যন্ত বিশেষ ছাড় পাচ্ছেন। উদ্বোধনী অনুষ্ঠানে অন্যান্যের মধ্যে বক্তব্য রাখেন বাংলাদেশের কনসাল জেনারেল সুলতানা লায়লা হোসেন রিহ্যাবের সভাপতি শামসুল আলামিন সিনিয়র সহসভাপতি রবিউল হক সহসভাপতি লিয়াকত আলী ভুইয়া সাধারণ সম্পাদক মোহাম্মদ ওয়াহিদুজ্জামান সাংগঠনিক সম্পাদক নজরুল ইসলাম দুলাল কোষাধ্যক্ষ সরদার আমিন যুগ্ম কোষাধ্যক্ষ মোহাম্মদ এনায়েত উল্লাহ মেলার কোচেয়ারম্যান শাকিল কামাল চৌধুরী ও সারোয়ারদী ভুইয়া এবং মেলার ইভেন্ট ম্যানেজমেন্ট কোঅর্ডিনেটর জাকারিয়া মাসুদ জিকো। বিজ্ঞপ্তি