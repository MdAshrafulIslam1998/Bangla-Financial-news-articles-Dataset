Serial,Title,Date,Author,News
6598,লালমাইময়নামতি পাহাড়ে চা চাষের উজ্জ্বল সম্ভাবনা,2015-03-15,মো লুত্ফুর রহমান কুমিল্লা প্রতিনিধি,দেশের অন্যতম প্রাকৃতিক সৌন্দর্যসমৃদ্ধ কুমিল্লার ঐতিহ্য ময়নামতি ও লালমাই পাহাড়ে রয়েছে চা চাষের উজ্জ্বল সম্ভাবনা। এখানকার জলবায়ু বৃষ্টিপাত মাটি ও আবহাওয়া চা চাষের জন্য যথেষ্ট সহায়ক। ময়নামতি ও লালমাই পাহাড়ে চা চাষ করে বিপুল পরিমাণ বৈদেশিক মুদ্রা অর্জনের সম্ভাবনা রয়েছে। দেশের বিভিন্ন এলাকায় অনুসন্ধান চালিয়ে বিগত সময়ে একটি বিশেষজ্ঞ দল চা বোর্ডের কাছে লালমাইময়নামতি পাহাড়ে চা চাষের এমনই সম্ভাবনার বিষয় তুলে ধরে বলে জানা গেছে। কিন্তু দীর্ঘ বছরেও এ বিষয়ে কোন পদক্ষেপ লক্ষ্য করা যায়নি। কুমিল্লা কৃষি সম্প্রসারণ বিভাগের একটি সূত্র জানায় দেশে চা চাষের অনুকূল এলাকায় চা বাগান তৈরির উদ্দেশ্যে সম্ভাব্যতা যাচাইয়ের জন্য চা বোর্ড ১৯৯৮৯৯ সালে দেশের বিভিন্ন স্থানে অনুসন্ধান কার্যক্রম চালায়। ওই সময় পার্বত্য অঞ্চলের তিনটি জেলাসহ কুমিল্লার ময়নামতি ও লালমাই পাহাড়ে চা চাষের সম্ভাবনা রয়েছে মর্মে বিশেষজ্ঞ দল চা বোর্ডকে অবগত করে। এছাড়া চা বোর্ডের প্রকল্প উন্নয়ন ইউনিট গবেষণা ইনস্টিটিউট ও চা বিজ্ঞানীরা চা বোর্ডকে এ পাহাড়ে চা চাষের সম্ভাবনার কথা জানিয়েছে। সূত্র আরও জানায় ময়নামতি ও লালমাই পাহাড়ের নিকটবর্তী ভারতের ত্রিপুরায় উন্নতমানের চা এর সফল চাষ হচ্ছে তাই প্রাকৃতিক পরিবেশের সমতার কারণে কুমিল্লায়ও চা চাষের উজ্জ্বল সম্ভাবনা রয়েছে। কিন্তু দীর্ঘ বছরেও এ বিষয়ে সংশ্লিষ্ট কর্তৃপক্ষ কোন পদক্ষেপ গ্রহণ করেনি। পরিবেশবিদ ও বিশিষ্টজনেরা বলছেন গত কয়েক দশকে সংঘবদ্ধ ভূমিদস্যু চক্র ময়নামতিলালমাই পাহাড় কেটে প্রকাশ্যে মাটি বিক্রির মাধ্যমে পাহাড়ের অবয়ব বিনষ্ট করে চলছে। এছাড়া জাল ভুয়া দলিলখতিয়ান সৃজন করে যোগসাজশে ঐতিহ্যবাহী এ পাহাড়ী এলাকার অনেক ভূমি নিজেদের নামেবেনামে কাগজপত্র করে নিয়েছে। ময়নামতিলালমাই পাহাড়ে কর্তৃপক্ষ উন্নতমানের চা উত্পাদনের উদ্যোগ নিলে পাহাড়টি রক্ষাসহ অসংখ্য নারীপুরুষের কর্মসংস্থান হবে বলে তারা আশা প্রকাশ করছেন।