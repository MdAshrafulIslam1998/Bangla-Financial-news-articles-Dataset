Serial,Title,Date,Author,News
4196,যৌথ উদ্যোগে স্টিল প্ল্যান্ট নির্মাণ করবে চীন,2017-05-19,ইত্তেফাক রিপোর্ট,যৌথ উদ্যোগে বাৎসরিক ২০ লাখ টন উত্পাদন ক্ষমতাসম্পন্ন স্টিল প্ল্যান্ট নির্মাণ করবে বাংলাদেশের স্টার কনসোর্টিয়াম এবং চীনের কেআইএসসি। স্টার ইনফ্রাস্ট্রাকচার ডেভেলপমেন্ট কনসোর্টিয়াম লিমিটেড স্টার কনসোর্টিয়াম এবং চীনের কুনমিং আয়রন এন্ড স্টিল হোল্ডিং কোম্পানি লিমিটেডের কেআইএসসি এ প্রকল্প বাস্তবায়ন হলে এটি হবে দেশের বৃহত্তম স্টিল ম্যানুফ্যাকচারিং প্ল্যান্ট।  কেআইএসসি এর চেয়ারম্যান ঝাও ইয়ংপিংয়ের নেতৃত্বে কেআইএসসি স্টার কনসোর্টিয়াম ও বিএসআরএম এর একটি প্রতিনিধিদল গতকাল সকালে বাংলাদেশ বিনিয়োগ উন্নয়ন কর্তৃপক্ষ বিডার বোর্ডরুমে বিডার নির্বাহি চেয়ারম্যান কাজী এম. আমিনুল ইসলামের সাথে এক বৈঠকে এ প্রকল্পের কথা জানান। মিরসরাই অর্থনৈতিক অঞ্চলে একটি বহুমাত্রিক সমন্বিত শিল্প পার্ক প্রতিষ্ঠার অংশ হিসেবে এ স্টিল ম্যানুফ্যাকচারিং প্ল্যান্টটি নির্মাণ করা হবে। তাছাড়া কুনমিংভিত্তিক চীনা প্রতিষ্ঠানটি সমন্বিত স্টিল ম্যানুফ্যাকচারিং প্ল্যান্টসহ অন্যান্য সহায়ক শিল্পের কাঁচামাল হ্যান্ডলিংয়ের সুবিধার্থে প্রকল্পের কাছে সন্দ্বীপ চ্যানেলে একটি প্রাইভেট জেটি এবং প্রকল্পের বিদ্যুত্ চাহিদা মেটাতে প্রকল্প সংলগ্ন এলাকায় ১৬৮ মেগাওয়াট ক্ষমতাসম্পন্ন একটি কয়লাভিত্তিক পাওয়ার প্ল্যান্ট নির্মাণ করবে। বিডার নির্বাহি চেয়ারম্যান বলেন জাতীয় গুরুত্বপূর্ণ এ ফাস্ট ট্র্যাক প্রকল্পটি বাস্তবায়নে বিডার পক্ষ থেকে সব ধরনের সহযোগিতা প্রদান করা হবে।  সভায় সমন্বিত স্টিল ম্যানুফ্যাকচারিং প্ল্যান্ট প্রকল্প নিয়ে একটি নিবন্ধ উপস্থাপন করেন চীনের ইউনান ইয়ংগল ওভারসীজ ইনভেস্টমেন্ট কোং লিমিটেডের চেয়ারম্যান উ ইউনকুন। বৈঠকে বিডার পক্ষে সচিব অজিত কুমার পাল পরিচালক তৌহিদুর রহমান খান স্টার কনসোর্টিয়ামের পক্ষে চেয়ারম্যান ও ফেডারেশন অব বাংলাদেশ চেম্বার অব কমার্স এন্ড ইন্ডাস্ট্রিজ এর প্রেসিডেন্ট আবদুল মাতলুব আহমেদসহ আরও অনেকে উপস্থিত ছিলেন।