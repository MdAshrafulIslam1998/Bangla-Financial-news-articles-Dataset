Serial,Title,Date,Author,News
5220,পোশাক শিল্পের রফতানিতে নিয়োজিত গাড়ি রিক্যুইজিশন নয়,2016-04-21,ইত্তেফাক রিপোর্ট,বিজিএমইএ ও বিকেএমইএর অনুরোধের প্রেক্ষিতে এখন থেকে পোশাক শিল্পের জরুরি রফতানি কাজে নিয়োজিত মাইক্রোবাস রিক্যুইজিশন করবে না পুলিশ। সম্প্রতি বাংলাদেশ পুলিশের মহাপরিদর্শক আইজিপি একেএম শহিদুল হক বিপিএম পিপিএম এর সাথে পুলিশ ভবনে আলোচনাকালে বিজিএমইএ সভাপতি মো. সিদ্দিকুর রহমান এ বিষয়ে অনুরোধ জানিয়েছিলেন। এ প্রেক্ষিতে জরুরি রফতানি কাজে নিয়োজিত মাইক্রোবাস রিক্যুইজিশন না করার সিদ্ধান্ত নেয়া হয়েছে। বৃহস্পতিবার এক সংবাদ বিজ্ঞপ্তির মাধ্যমে বিজিএমই এ তথ্য জানিয়েছে।  সংবাদ বিজ্ঞপ্তিতে উল্লেখ করা হয়েছে ঢাকাচট্টগ্রাম মহাসড়কের বিভিন্ন স্থানে প্রায়ই পোশাক শিল্পের পণ্যবাহী ট্রাক থেকে মালামাল ছিনতাইয়ের ডাকাতির ঘটনা ঘটে। এ বিষয়ে সংশ্লিষ্ট থানায় মামলা করতে গেলে থানা মামলা নিতে গড়িমশি করে। এতে করে লুট হওয়া মালামাল ফেরত পেতে মালিকদের অনেক বেগ পেতে হয়। এ পরিস্থিতিতে বিজিএমইএর পক্ষ থেকে রফতানি কাজে নিয়োজিত মাইক্রোবাস রিক্যুইজিশন না করার অনুরোধ করা হয়। অনুরোধের প্রেক্ষিতে আইজিপি নির্দেশ দিয়েছেন যে এখন থেকে কোন মালিক ঢাকাচট্টগ্রাম মহাসড়কে সংঘটিত ডাকাতির ঘটনায় সংশ্লিষ্ট থানার আওতাধীন যে কোন একটি থানায় মামলা করতে পারবেন এবং থানা সেই মামলা নিবে। এর কোন ব্যত্যয় হবে না। এছাড়া ঢাকাচট্টগ্রাম মহাসড়কে পুলিশ পেট্রোলিং ও নিরাপত্তা ব্যবস্থা জোরদার করার জন্যও তিনি পুলিশ বাহিনীকে নির্দেশ দেন।