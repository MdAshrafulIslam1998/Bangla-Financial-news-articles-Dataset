Serial,Title,Date,Author,News
5701,ডেনমার্ক গেছেন শিল্পমন্ত্রী,2015-10-03,ইত্তেফাক রিপোর্ট,শিল্পমন্ত্রী আমির হোসেন আমু যুক্তরাষ্ট্র সফর শেষে শনিবার ডেনমার্ক গেছেন। তিনি ডেনিশ সরকারের আমন্ত্রণে এ সফর করছেন।  শিল্পমন্ত্রী সেখানে আন্তর্জাতিক মানের পানি পরিশোধনাগার পরিদর্শন করবেন।   শিল্প মন্ত্রণালয়ের এক সংবাদ বিজ্ঞপ্তিতে এ তথ্য জানানো হয়।  এদিকে শিল্পমন্ত্রী ডেনমার্কের কর্মসংস্থানমন্ত্রী জন নিরগার্ড লেসেন বাণিজ্য ও কৌশল বিষয়ক স্টেট সেক্রেটারি লার্স থিউজেন সেন্টার ফর গ্লোবাল পলিটিক্স অ্যান্ড সিকিউরিটির প্রধান চারলট স্লেন্টের সঙ্গে পৃথকভাবে বৈঠক করবেন।  শিল্পমন্ত্রী ডেনমার্কের বিশ্বখ্যাত সার পেট্রোকেমিক্যাল ও জ্বালানি প্রযুক্তি উৎপাদনকারী প্রতিষ্ঠান হালদর টপসোর প্রধান কার্যালয় পরিদর্শন এবং ঊর্ধ্বতন কর্মকর্তাদের সঙ্গে দ্বিপাক্ষিক স্বার্থসংশ্লিষ্ট বিষয়ে মতবিনিময় করবেন।  আগামী ৮ অক্টোবর শিল্পমন্ত্রী দেশে ফিরবেন।