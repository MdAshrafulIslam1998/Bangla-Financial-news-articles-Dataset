Serial,Title,Date,Author,News
7385,দর বৃদ্ধিতে শীর্ষে শাহজিবাজার লেনদেনের শীর্ষে বেক্সিমকো,2014-07-26,ইত্তেফাক রিপোর্ট,ঢাকা স্টক এক্সচেঞ্জের ডিএসই সাপ্তাহিক বাজার বিশ্লেষণে দেখা গেছে গেল সপ্তাহে দর বৃদ্ধির শীর্ষে ছিল নতুন তালিকাভুক্ত কোম্পানি শাহজিবাজার পাওয়ার লিমিটেড। আর বরাবরের মতো এ সপ্তাহে লেনদেনের শীর্ষে ছিল বেক্সিমকো লিমিটেড।তথ্যে দেখা গেছে সপ্তাহ জুড়ে শাহজিবাজারের শেয়ার দর বেড়েছে ৩১ দশমিক ৩ শতাংশ। পুরো সপ্তাহ কোম্পানিটির ৫৯ কোটি ১৭ লাখ ৮৫ হাজার শেয়ার লেনদেন হয়েছে। অর্থাত্ প্রতিদিন গড়ে ১১ কোটি ৮৩ লাখ ৫৭ হাজার। পুঁজিবাজারে নতুন তালিকাভুক্ত আরও একটি কোম্পানি দর বৃদ্ধির তালিকায় দ্বিতীয় স্থানে রয়েছে। ফার কেমিক্যাল লিমিটেডের শেয়ার দর গেল সপ্তাহ বেড়েছে ১৮ দশমিক ১১ শতাংশ। পুরো সপ্তাহে এই কোম্পানির ৪২ কোটি ১ লাখ ৪২ হাজার শেয়ার লেনদেন হয়েছে। এছাড়া গেইনার তালিকায় থাকা বাকি ৮টি কোম্পানি এ ক্যাটাগরির। কোম্পানিগুলো হলো এক্সিম ব্যাংক ১ম মিউচ্যুয়াল ফান্ড সামিট অ্যালায়েন্স পোর্ট লিমিটেড আইডিএলসি ফিন্যান্স লিমিটেড বিজিআইসি স্ট্যান্ডার্ড সিরামিকস গ্রামীণফোন ম্যারিকো বাংলাদেশ এবং পদ্মা অয়েল।এদিকে কয়েক সপ্তাহের ধারাবাহিকতায় গত সপ্তাহে লেনদেনের শীর্ষে ছিল বেক্সিমকো লিমিটেড। গত এক মাসেরও বেশি সময় ধরে কোম্পানিটি লেনদেনে নেতৃত্ব দিয়ে আসছে। প্রায় প্রতিদিনই ডিএসইর লেনদেনের শীর্ষ স্থানে অবস্থান করতে দেখা গেছে এই কোম্পানিটিকে। তথ্য বিশ্লেষণ করে দেখা যায় বেক্সিমকোর শেয়ারের লেনদেন বেড়েছে ১ দশমিক ৯৯ শতাংশ। পুরো সপ্তাহে কোম্পানিটির ৫ কোটি ৮৪ লাখ ৬৫ হাজার ৩০০ শেয়ার লেনদেন হয়। যার বাজার মূল্য ছিল ২১৩ কোটি ৩৮ লাখ ৩৯ হাজার টাকা। লেনদেনের শীর্ষ তালিকায় থাকা অন্য কোম্পানিগুলো হলোগ্রামীণফোন স্কয়ার ফার্মা শাহজিবাজার পাওয়ার কোম্পানি লিমিটেড লাফার্জ সুরমা সিমেন্ট লিমিটেড পদ্মা অয়েল অলিম্পিক ইন্ডাস্ট্রিজ ফার কেমিক্যাল ইন্ডাস্ট্রিজ লিমিটেড পেনিনসুলা চিটাগং লিমিটেড এবং বাংলাদেশ শিপিং কর্পোরেশন।