Serial,Title,Date,Author,News
2319,মোবাইল ব্যাংকিং সেবা নিরবচ্ছিন্ন রাখার নির্দেশ,2020-04-13,ইত্তেফাক রিপোর্ট,করোনা ভাইরাসের প্রাদুর্ভাবের সময়ে রপ্তানিমুখী শিল্পপ্রতিষ্ঠানের শ্রমিককর্মচারীদের বেতনভাতা পরিশোধের সুবিধার্থে মোবাইল ফিন্যান্সিয়াল সার্ভিস এমএফএস বা মোবাইল ব্যাংকিং সেবা নিরবচ্ছিন্নভাবে চালু রাখার নির্দেশ দিয়েছে বাংলাদেশ ব্যাংক। পাশাপাশি এজেন্ট পয়েন্টগুলোতে প্রয়োজনীয় নগদ অর্থের জোগান নিশ্চিত করতে বলা হয়েছে। গতকাল রবিবার বাংলাদেশ ব্যাংকের পেমেন্ট সিস্টেমস ডিপার্টমেন্ট এ সংক্রান্ত নির্দেশনা দিয়েছে।সেবা প্রদানকারী সব এমএফএসের ব্যবস্থাপনা পরিচালক ও প্রধান নির্বাহী কর্মকর্তাদের কাছে পাঠানো চিঠিতে বলা হয়েছে করোনা ভাইরাসের প্রাদুর্ভাবের প্রেক্ষাপটে সচল রপ্তানিমুখী শিল্পপ্রতিষ্ঠানের শ্রমিককর্মচারীদের বেতনভাতাদি প্রদানের জন্য সরকার ঘোষিত আর্থিক প্রণোদনার সহজ শর্তে ঋণবিনিয়োগ অর্থ শ্রমিককর্মচারীদের নিজস্ব মোবাইল হিসাবের মাধ্যমে বিতরণের উদ্দেশ্যে সব এমএফএস প্রোভাইডার স্ব স্ব সিস্টেম ডিস্ট্রিবিউশন ও এজেন্ট চ্যানেল নিরবচ্ছিন্ন ও সচল রাখবে এবং এজেন্ট পয়েন্টসমূহে প্রয়োজনীয় পরিমাণ নগদ অর্থের জোগান নিশ্চিত করবে। মোবাইল ফিন্যান্সিয়াল সার্ভিসের সেবা আবশ্যকীয় পরিষেবা হিসেবে গণ্য করে প্রয়োজনীয় কার্যক্রম গ্রহণ করতে হবে।স্বরাষ্ট্র মন্ত্রণালয় অর্থ মন্ত্রণালয় ও পুলিশ হেড কোয়ার্টার্সে পাঠানো চিঠিতে বলা হয় করোনা ভাইরাসের সংক্রমণ নিয়ন্ত্রণে চলমান সাধারণ ছুটির সময়কালে এমএফএস পরিষেবা সম্পাদনের লক্ষ্যে এমএফএস প্রোভাইডারের কর্মকর্তা ডিস্ট্রিবিউটর ডিস্ট্রিবিউটরের কর্মচারী এবং এজেন্টরা যাতে নির্বিঘ্নে চলাচল করতে পারেন এবং সরকার কর্তৃক নির্ধারিত সময় অনুযায়ী যাতে এজেন্ট পয়েন্টসমূহ খোলা রাখা যায় সে বিষয়ে সহায়তার জন্য বিশেষভাবে অনুরোধ জানানো হলো।