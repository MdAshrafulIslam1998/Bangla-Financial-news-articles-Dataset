Serial,Title,Date,Author,News
2727,সাভার ট্যানারিতে কাঁচা চামড়া বিক্রি শুরু,2019-08-19,ইত্তেফাক রিপোর্ট,আজ সোমবার থেকে ট্যানারি মালিকদের কাছে কাঁচা চামড়া বিক্রি শুরু করেছেন আড়তদাররা। রবিবার সচিবালয়ে সরকার ট্যানারি মালিক আড়তদার ও কাঁচা চামড়া সংশ্লিষ্ট ব্যবসায়ীদের ত্রিপক্ষিয় বৈঠকের পর আজ সাভারের চামড়া শিল্প নগরীর বিভিন্ন ট্যানারিতে ট্রাক বোঝাই কাঁচা চামড়া সরবরাহ শুরু হয়েছে। বকেয়া পাওনা ছাড়াই আড়তদাররা ট্যানারি মালিকদের কাছে চামড়া বিক্রি করলেও আড়তদারদের বকেয়া প্রায় চারশ কোটি টাকা কিভাবে পরিশোধ করা হবে তা আগামী ২২ আগস্টনির্ধারণ করবে এফবিসিসিআই।এদিকে কাঁচা চামড়া ট্যানারিতে সরবরাহ করায় এখানে কর্মরত শ্রমিকদের মধ্যে আশার সঞ্চার হয়েছে। চামড়া না আসলে ট্যানারি মালিকদের পাশাপাশি শ্রমিকরাও ক্ষতিগ্রস্থ হয় জানিয়ে ট্যানারি ওয়ার্কার্স ইউনিয়নের সভাপতি আবুল কালাম আজাদ বলেন সরকার ট্যানারি মালিক ও আড়তদারদের মধ্যে সমঝোতার কারণে আবার ট্যানারিতে কর্মচাঞ্চল্য ফিরে আসায় আমরা অত্যন্ত সন্তোষ্ট। তবে দেশের দ্বিতীয় বৃহত্তম রপ্তানি শিল্প হিসেবে ভবিষ্যতে যাতে চামড়া শিল্পে কোনো অস্থিরতা সৃষ্টি না হয় এবং শিল্পটি যাতে সুষ্ঠু এবং সুন্দরভাবে চলে এজন্য চামড়া বোর্ড গঠন করার দাবি জানান তিনি।ট্যানারি শ্রমিক রফিকুল ইসলাম বলেন চামড়া না আসলে মালিকদের চেয়ে শ্রমিকদের সমস্যা বেশি হয়। আমরা বেকার হয়ে যাই এবং পরিবার নিয়ে অনিশ্চয়তার মধ্যে পড়ি। তাই যত দ্রুত সম্ভব ট্যানারি মালিকদের সঙ্গে আড়তদারদের মধ্যকার সমস্যাটির স্থায়ী সমাধান করার দাবি জানান।আরও পড়ুন  ...বাবাকে হত্যার দায়ে ছেলের ফাঁসিএ.এস লেদার কমপ্লেক্সের মালিক আব্বাস উদ্দিন বলেন সরকারি সিদ্ধান্তকে সাধুবাদ জানিয়ে আমরা কাঁচা চামড়া কিনতে শুরু করেছি। তবে গত বছরের ক্রয় করা চামড়া মজুদ থাকায় এবং বিদেশি বায়ার কমে যাওয়ায় সেগুলো বিক্রি করতে পারিনি। এই মুহুর্তে নগদ টাকার অভাব থাকায় স্বল্প পরিসরে হলেও নগদ টাকায় চামড়া কিনেছি।ইত্তেফাককেকে