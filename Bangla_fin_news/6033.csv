Serial,Title,Date,Author,News
6033,২০০ কোটি টাকার বন্ড ছাড়বে বিএসআরএম স্টিলস,2015-07-14,ইত্তেফাক রিপোর্ট,২০০ কোটি টাকার জিরো কুপন বন্ড ছাড়ার সিদ্ধান্ত নিয়েছে পুঁজিবাজারে তালিকাভুক্ত বিএসআরএম স্টিলস লিমিটেডের পরিচালনা পর্ষদ। বন্ড বিক্রির অর্থে মূলধনী ব্যয় নির্বাহ ব্যয়বহুল ঋণ পুনঃঅর্থায়ন এবং বিএসআরএম গ্রুপের বিদ্যুৎ প্রকল্পে বিনিয়োগে ব্যয় করা হবে।  পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশনের বিএসইসি অনুমোদন সাপেক্ষে বন্ড বিক্রির এ পরিকল্পনা বাস্তবায়ন করা হবে। ডিএসই সূত্রে এসব তথ্য জানা গেছে।  জানা গেছে কোম্পানিটির ঋণমান দীর্ঘমেয়াদে ডাবল এ এবং স্বল্পমেয়াদে এসটি২। ২০১৪ সালের ৩১ ডিসেম্বর সমাপ্ত হিসাব বছরের নিরীক্ষিত ও প্রথম প্রান্তিকের অনিরীক্ষিত আর্থিক প্রতিবেদন ও সংশ্লিষ্ট অন্যান্য তথ্যের ভিত্তিতে এ ঋণমান নির্ধারণ করেছে ক্রেডিট রেটিং ইনফরমেশন অ্যান্ড সার্ভিসেস লিমিটেড সিআরআইএসএল।