Serial,Title,Date,Author,News
6879,চাল নিয়ে কলম্বো বন্দরের দিকে কাকলী,2014-12-27,চট্টগ্রাম অফিস,কলম্বো বন্দরের উদ্দেশে চট্টগ্রাম বন্দরের চার নম্বর জেটি ছেড়েছে শিপিং করপোরেশনের জাহাজ বাংলার কাকলী। সাড়ে ১২ হাজার টন সেদ্ধ চালের প্রথম চালান নিয়ে শনিবার বেলা ২টার দিকে শ্রীলঙ্কার পথে রওনা হয় এটি । এর আগে এক সংবাদ ব্রিফিংয়ে খাদ্য অধিদফতরের মহাপরিচালক সারোয়ার খান বলেন শ্রীলঙ্কার সাথে ২৫ হাজার মেট্রিক টন চাল রপ্তানি চুক্তির সাড়ে ১২ হাজার টন চাল আজ শনিবার যাচ্ছে। আগামী মাসের প্রথম সপ্তাহের দিকে যাবে বাকি সাড়ে ১২ হাজার টন চাল। আমাদের দেশের সামগ্রিক খাদ্য চাহিদা বিবেচনায় চাল মজুদ রাখার সেফটি লেভেল হল নয় থেকে ১০ লাখ মেট্রিক টন। গত চারপাঁচ বছর ধরে সেফটি লেভেল বজায় রেখেও প্রায় চার লাখ মেট্রিক টন চাল আমাদের হাতে আছে। আরো প্রায় ৭৫ হাজার মেট্রিক টন চাল রপ্তানি করার সুযোগ আছে বলেও জানান তিনি। চাল রপ্তানির ফলে অভ্যন্তরীণ বাজারে কোনো নেতিবাচক প্রভাব পড়বে কিনাসাংবাদিকদের এমন প্রশ্নের জবাবে তিনি বলেন আমরা আমন মৌসুমের চাল সংগ্রহ করা শুরু করেছি। ফলে অভ্যন্তরীণ বাজারে কোন প্রভাব পড়বে না।