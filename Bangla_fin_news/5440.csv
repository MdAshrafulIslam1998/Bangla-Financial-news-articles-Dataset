Serial,Title,Date,Author,News
5440,বাংলাদেশকে এলডিসির সুবিধা দেয় না যুক্তরাষ্ট্র,2016-01-11,ইত্তেফাক রিপোর্ট,ভারতে সফররত বাণিজ্যমন্ত্রী তোফায়েল আহমেদ বলেছেন বিশ্ববাণিজ্য সংস্থার সিদ্ধান্ত সঠিক ভাবে বাস্তবায়ন হচ্ছে না। উন্নত বিশ্ব এলডিসিভুক্ত দেশগুলোকে ডিউটি ও কোটামুক্ত বাণিজ্য সুবিধা প্রদানে প্রতিশ্রুতিবদ্ধ। কিন্তু যুক্তরাষ্ট্র ভিন্ন নামে অন্য দেশকে এ বাণিজ্য সুবিধা প্রদান করলেও বাংলাদেশকে সে সুবিধা দিচ্ছে না।  সোমবার ভারতের অন্ধ্র প্রদেশের বিশাখাপত্তনমে ভারতের কনফেডারেশন অব ইন্ডিয়ান ইন্ডাস্ট্রি সিআইআই ডিপার্টমেন্ট অব ইন্ডাস্ট্রিয়াল পলিসি এন্ড প্রোমোশন মিনিস্ট্রি অব কমার্স এবং অন্ধ্র প্রদেশ রাজ্য সরকার আয়োজিত পার্টনারশিপ সামিটের উদ্বোধনী অনুষ্ঠানে বক্তৃতার সময় বাণিজ্যমন্ত্রী এ কথা বলেন।  ভারতের শিল্প ও বাণিজ্যমন্ত্রী নির্মলা সিতারমনএর সভাপতিত্বে অনুষ্ঠানে অন্যান্যের মধ্যে নেপালের বাণিজ্যমন্ত্রী দীপক বোহারা ছাড়াও সুদান এবং কুয়েতের বাণিজ্যমন্ত্রী বক্তব্য রাখেন।  তোফায়েল আহমেদ বলেন সার্ক আমাদের প্রত্যাশা পূরণ করতে পারেনি। সার্ককে আরো কার্যকর করে এ অঞ্চলের অর্থনৈতিক কার্যক্রমকে আরো জোরদার করা প্রয়োজন। বাংলাদেশ চীন ভারত এবং মিয়ানমারের মধ্যে কানেকটিভিটি চালু হলে এ অঞ্চলের ব্যবসাবাণিজ্য বিনিয়োগে নতুন গতি পাবে।  তোফায়েল আহমেদ বলেন বাংলাদেশ দক্ষিণ এশিয়াকে শান্তিপূর্ণ স্থিতিশীল ও সম্ভাবনাময় অঞ্চল হিসেবে দেখতে চায়। এ জন্য বিশ্বমানের আঞ্চলিক যোগাযোগ ব্যবস্থা সহজ শুল্কায়ন নীতিসহ সহযোগিতা বৃদ্ধি করা একান্ত প্রয়োজন।  তিনি আঞ্চলিক বাণিজ্য সম্প্রসারণের উপর গুরুত্বারোপ করে বলেন অনেক উন্নত দেশ ট্রন্সপ্যাসিফিক পার্টনারশিপ  টিপিপি এবং ট্রন্সআটলান্টিক ট্রেড এন্ড ইনভেস্টমেন্ট পার্টনারশিপের টিটিআইপি মতো চুক্তি করছে। এ ধরনের সিদ্ধান্ত বিশ্ববাণিজ্য সংস্থায় এলডিসিভুক্ত দেশসমূহের পক্ষে গৃহীত সিদ্ধান্তের পরিপন্থী কিনা তা দেখতে হবে।