Serial,Title,Date,Author,News
1461,ন্যাশনাল ব্যাংকের এমডি পদে থাকতে পারবেন না বুলবুল,2021-04-07,ইত্তেফাক রিপোর্ট,প্রত্যক্ষ কিংবা পরোক্ষভাবে ন্যাশনাল ব্যাংকের ব্যবস্থাপনা পরিচালক চলতি দায়িত্ব হিসেবে এএসএম বুলবুলকে দায়িত্ব পালন থেকে বিরত রাখতে চিঠি দিয়েছে বাংলাদেশ ব্যাংক।মঙ্গলবার বাংলাদেশ ব্যাংকের ফাইন্যান্সিয়াল ইন্টিগ্রিটি অ্যান্ড কাস্টমাস সার্ভিসেস বিভাগ থেকে এ বিষয়ে ন্যাশনাল ব্যাংকের পরিচালনা পর্ষদের চেয়ারম্যান বরাবর একটি চিঠি পাঠানো হয়েছে।  বাংলাদেশ ব্যাংকের মহাব্যবস্থাপক মো. শফিকুল ইসলাম স্বাক্ষরিত চিঠিতে বলা হয়েছে মঙ্গলবার ৬ এপ্রিল জারি করা চিঠির মাধ্যমে এএসএম বুলবুলকে ন্যাশনাল ব্যাংকের ব্যবস্থাপনা পরিচালক চলতি দায়িত্ব হিসেবে নিয়োজিত করা হয়েছে যা কেন্দ্রীয় ব্যাংকের ব্যাংকিং প্রবিধি ও নীতি বিভাগের নির্দেশনার পরিপন্থী।এ অবস্থায় এএসএম বুলবুলকে প্রত্যক্ষ কিংবা পরোক্ষভাবে ব্যাংকটির ব্যবস্থাপনা পরিচালক হিসেবে দায়িত্ব পালন থেকে বিরত রাখতে অনুরোধ জানিয়েছে বাংলাদেশ ব্যাংক।ইত্তেফাকএএএম