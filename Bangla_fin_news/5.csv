Serial,Title,Date,Author,News
5,রপ্তানি আয় ডলারে সংরক্ষণের সুযোগ,2022-08-04,ইত্তেফাক রিপোর্ট,রপ্তানি আয় স্থানীয় মূল্য সংযোজন অংশ ১৫ দিনের জন্য বৈদেশিক মুদ্রা বা ডলারে সংরক্ষণের সুযোগ দিয়েছে কেন্দ্রীয় ব্যাংক। এতে রপ্তানিকারকের আমদানি দায় বিনিময়জনিত ঝুঁকি ছাড়াই নিজের বৈদেশিক মুদ্রা দিয়ে পরিশোধ করতে পারবে।বুধবার বাংলাদেশ ব্যাংকের বৈদেশিক মুদ্রা নীতি বিভাগ এ সংক্রান্ত সার্কুলার জারি করে বৈদেশিক মুদ্রা লেনদেনে নিয়োজিত সব অনুমোদিত ডিলারের প্রধান কার্যালয় ও প্রিন্সিপাল অফিসে পাঠানো হয়েছে। সার্কুলারের বলা হয়েছে এখন থেকে প্রত্যাবাসিত রপ্তানি আয়ের মূল্য সংযোজন অংশ সর্বোচ্চ ১৫ দিনের জন্য বৈদেশিক মুদ্রায় সংরক্ষণের সুযোগ দেওয়া হয়েছে।এসময় তহবিল থেকে সংশ্লিষ্ট ব্যাংক রপ্তানিকারকের ব্যাক টু ব্যাক ব্যতীত অন্যান্য আমদানি দায় পরিশোধে ব্যবহার করতে পারবে।এর আগে গত মে ২৯ প্রত্যাবাসিত রপ্তানি মূল্যের স্থানীয় মূল্য সংযোজন অংশ পরবর্তী কর্মদিবসে নগদায়নের জন্য ব্যাংকগুলোকে বলা হয়েছিল। নতুন সার্কুলারে সংশ্লিষ্ট তহবিলের অর্থ ব্যয় না হলে তা ১৫ দিন পর নগদায়ন করতে হবে। তবে রপ্তানিকারক চাইলে ১৫ দিনের আগে বৈদেশিক মুদ্রা টাকায় নগদায়ন করা যাবে।