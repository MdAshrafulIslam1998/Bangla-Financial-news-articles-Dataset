Serial,Title,Date,Author,News
7226,ঈদে পণ্যের মূল্য স্থিতিশীল থাকবে বাণিজ্যমন্ত্রী,2014-09-14,ইত্তেফাক রিপোর্ট,বাণিজ্যমন্ত্রী তোফায়েল আহমেদ বলেছেন আগামী ঈদউল আযহার জন্য গরম মসলা বিশেষ করে এলাচি দারুচিনি লবঙ্গ জিরা তেজপাতা ইত্যাদির পর্যাপ্ত মজুদ রয়েছে। তাই কোরবানিতে গরম মসলাসহ নিত্য প্রয়োজনীয় পণ্য সরবরাহ ও মূল্য স্বাভাবিক থাকবে। রবিবার বাণিজ্য মন্ত্রণালয়ে নিত্য প্রয়োজনীয় পণ্যের সরবরাহ বিপণন ও মূল্য স্থিতিশীল এবং যৌক্তিক পর্যায়ে রাখার নিমিত্তে নিয়মিত পর্যবেক্ষণ ও মূল্যায়ন কার্যক্রমের জন্য গঠিত কমিটির সভায় তিনি এসব কথা বলেন। মন্ত্রী বলেন শুধু ঈদের সময় নয় সবসময় নিত্য প্রয়োজনীয় পণ্যের মূল্য স্বাভাবিক ও মানুষের ক্রয় ক্ষমতার মধ্যে রাখতে সরকার আন্তরিকতার সঙ্গে কাজ করে যাচ্ছে। দেশে নিত্য প্রয়োজনীয় পণ্যের সরবরাহ বিপণন ও মূল্য স্থিতিশীল এবং যৌক্তিক পর্যায়ে রয়েছে দাবি করে মন্ত্রী বলেন গত ঈদেও নিত্য প্রয়োজনীয় পণ্য বিশেষ করে চিনি ভোজ্য তেল ডাল পেঁয়াজ রসুন আদা শুকনা মরিচ হলুদ খেজুর ইত্যাদির সরবরাহ ও মূল্য স্বাভাবিত ছিল। এবারও থাকবে।