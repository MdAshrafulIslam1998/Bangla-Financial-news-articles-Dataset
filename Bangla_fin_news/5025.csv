Serial,Title,Date,Author,News
5025,প্রায় সব দেশ থেকে রেমিট্যান্স কমেছে,2016-06-22,ইত্তেফাক রিপোর্ট,চলতি অর্থবছরের প্রথম ১১ মাসে আগের অর্থবছরের একই সময়ের তুলনায় রেমিট্যান্স প্রেরণকারী অনেক দেশ থেকেই রেমিট্যান্স প্রবাহ কমেছে। তবে এ সময়ে যেসব দেশ থেকে রেমিট্যান্স বেড়েছে তার মধ্যে রয়েছে কাতার ইরান যুক্তরাষ্ট্র যুক্তরাজ্য জার্মানি জাপান ইতালি দক্ষিণ কোরিয়া ও হংকং। সবগুলো দেশ থেকে এ সময়ে আগের অর্থবছরের একই সময়ের তুলনায় ৪১ কোটি ২৩ লাখ ডলার কম রেমিট্যান্স এসেছে। চলতি অর্থবছরের ২০১৫১৬ প্রথম ১১ মাস জুলাইমে পর্যন্ত সময়ে প্রবাসীরা এক হাজার ৩৪৬ কোটি ৫৩ লাখ মার্কিন ডলার রেমিট্যান্স পাঠিয়েছেন। ২০১৪১৫ অর্থবছরের একই সময়ে রেমিট্যান্সের পরিমাণ ছিল এক হাজার ৩৮৭ কোটি ৭৬ লাখ ডলার।  দেশভিত্তিক রেমিট্যান্সের হিসাব অনুযায়ী সব দেশ থেকে এপ্রিলের তুলনায় মে মাসে রেমিট্যান্স বেড়েছে। চলতি অর্থবছরের মে মাসে সবগুলোদেশ থেকে থেকে এসেছে ১২১ কোটি ৪৫ লাখ ডলারের রেমিট্যান্স। গত বছরের একই মাসে এসেছিল ১৩২ কোটি ১৮ লাখ ডলার। অর্থাত্ আগের অর্থবছরের তুলনায় চলতি অর্থবছরের মে মাসে ১০ কোটি ৭৩ লাখ ডলার রেমিট্যান্স কমেছে। একক মাস হিসাবে মে মাসে আসা রেমিট্যান্সের মধ্যে উল্লেখযোগ্য দেশ সৌদি আরব থেকে ২২ কোটি ৮৭ লাখ ডলার। গত ১১ মাসে এদেশ থেকে এসেছে ২৬৯ কোটি ৪৮ লাখ ডলার। আগের অর্থবছরের একই সময়ে এ পরিমাণ ছিল ৩০২ কোটি ৫৮ লাখ। অর্থাত্ আগের অর্থবছরের মে পর্যন্ত সময়ের তুলনায় এ অর্থবছরের মে মাস পর্যন্ত সময়ে কমেছে ৩৩ কোটি ১০ লাখ ডালার। গেল মে মাসে সংযুক্ত আরব আমিরাত থেকে এসেছে ২৩ কোটি ৬৯ লাখ ডলার। আর জুলাই থেকে মে পর্যন্ত সময়ে এদেশ থেকে ২৪৫ কোটি ছয় লাখ ডলার এসেছে। আগের অর্থবছরের ১১ মাসে এ পরিমাণ ছিল ২৫৭ কোটি ৮৪ লাখ ডলার। এদেশ থেকে ১১ মাসে ১২ কোটি ৭৮ লাখ ডলার কম রেমিট্যান্স এসেছে। ওমান থেকে গত মে মাসে এসেছে সাত কোটি ৩৭ লাখ ডলার। আগের বছরের একই মাসে এসেছিল আট কোটি ৪২ লাখ ডলার। কুয়েত থেকে এবছর মে মাসে এসেছে আট কোটি ৩১ লাখ ডলার। আগের বছরের একই মাসে এসেছিল নয় কোটি ১৬ লাখ ডলার।  পরিসংখ্যানে দেখা গেছে যুক্তরাষ্ট্র থেকে গত বছরের মে মাসে ২১ কোটি ১২ লাখ ডলার আসলেও এবছর মে মাসে এসেছে ১৭ কোটি ৩৩ লাখ ডলার। যুক্তরাজ্য থেকে চলতি অর্থবছরের মে মাসে সাত কোটি ১৮ লাখ ডলার আসলেও আগের বছরের একই সময়ে এ পরিমাণ ছিল সাত কোটি ৫৬ লাখ ডলার।