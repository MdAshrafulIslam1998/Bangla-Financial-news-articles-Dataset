Serial,Title,Date,Author,News
3429,বিশ্ব অর্থনীতির আকাশে কালো মেঘের ছায়া আইএমএফ প্রধান,2018-06-13,ইত্তেফাক রিপোর্ট,মার্কিন যুক্তরাষ্ট্রের সংরক্ষণবাদী বাণিজ্য নীতির বিষয়ে সতর্ক করে আন্তর্জাতিক মুদ্রা তহবিলের আইএমএফ ক্রিস্টিনা ল্যাগার্দ বলেছেন বিশ্ব অর্থনীতির আকাশের মেঘ আরো ঘণীভূত হচ্ছে। খবরসিএনএন সিনহুয়া। তিনি উল্লেখ করেন বহুপাক্ষিক বাণিজ্য সম্পর্কগুলোর উপর আস্থার বিষয়ে কালো মেঘ দেখা যাচ্ছে। বহুপাক্ষিক প্রতিষ্ঠানগুলোকে চ্যালেঞ্জ করা হচ্ছে। এ অবস্থায় বিশ্ব অর্থনীতি আরেকটি ঝুঁকির দিকে যাচ্ছে। জার্মানির বার্লিনে বিশ্বব্যাংক বিশ্ব বাণিজ্য সংস্থা আইএলও আফ্রিকান উন্নয়ন ব্যাংকসহ বিশ্ব অর্থনৈতিক জোটগুলোর এক সভা শেষে সোমবার ল্যাগার্দ এই মন্তব্য করেন।  আইএমএফ পূর্বাভাস জানিয়ে ছিল বিশ্ব অর্থনীতির প্রবৃদ্ধি এ বছর ৩ দশমিক ৯ ভাগ পর্যন্ত হতে পারে। যা গত বছর ছিল ৩ দশমিক ৮ শতাংশ। ল্যগার্দ আশঙ্কা প্রকাশ করে বলেন ছয় মাস আগেও যে মেঘ বিশ্ব অর্থনীতির উপর দেখা দিয়েছিল সেটি আরো ঘণীভূত হয়েছে। দিন দিন বিশ্ব অর্থনীতি আরো দুর্বল হচ্ছে।  কানাডায় অনুষ্ঠিত বিশ্বের ক্ষমতাধর রাষ্ট্রগুলোর জোট গ্রুপ অব সেভেন বা জি৭এর শীর্ষ সম্মেলন চরম অনিশ্চয়তা এবং বিতর্কের মধ্য দিয়ে শেষ হয়েছে। যুক্তরাষ্ট্রের প্রেসিডেন্ট ডোনাল্ড ট্রাম্প যৌথ বিবৃতিতে সই করতে অস্বীকৃতি জানান। শেষ মুহূর্তে ট্রাম্পের এমন আচরণকে গুরুতর এবং হতাশাজনক বলেও উল্লেখ করেছেন এঞ্জেলা মার্কেল। ইউরোপ যদি পাল্টা ব্যবস্থা নেয় সে ক্ষেত্রে ইউরোপ ও আমেরিকার মধ্যে এক ধরনের বাণিজ্য যুদ্ধের আশঙ্কা করছেন বিশ্লেষকরা। এ বিষয়ে আইএমএফ প্রধান ক্রিস্টিনা ল্যাগার্দ বলেছেন এ অবস্থায় বাণিজ্যের আস্থা নষ্ট হবে। ফলে বিশ্ব অর্থনীতি একটি ঝুঁকির মধ্যে চলে যাবে।