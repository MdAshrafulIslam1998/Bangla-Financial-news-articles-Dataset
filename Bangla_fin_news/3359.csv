Serial,Title,Date,Author,News
3359,ডিজিটাল সাপ্লাই চেইন ও ডিস্ট্রিবিউটর ফিন্যান্স সুবিধা চালু সিটি ব্যাংকের,2018-08-05,অনলাইন ডেস্ক,কর্পোরেট গ্রাহকদের জন্য সাপ্লাই চেইন এবং ডিস্ট্রিবিউটর ফিন্যান্স সুবিধা চালু করেছে ব্যাংকিং খাতের কোম্পানি সিটি ব্যাংক। আজ রবিবার রাজধানীর গুলশানে সিটি ব্যাংকের প্রধান কার্যালয়ে এই সেবার উদ্বোধন করেন সিটি ব্যাংকের ব্যবস্থাপনা পরিচালক ও প্রধান নির্বাহী কর্মকর্তা সোহেল আর কে হুসেইন।  সোহেল আর কে হুসেইন বলেন আমরা গ্রাহকদের সর্বোত্তম সেবা দেওয়ার প্রতিশ্রুতি নিয়ে ডিজিটাল সাপ্লাই চেইন ফিন্যান্স ও ডিস্ট্রিবিউটার ফিন্যান্স সুবিধা চালু করেছি। গ্রাহক বান্ধব এ সেবা অনলাইন ও সুরক্ষিত হওয়ার ফলে বাংলাদেশের ব্যবসা প্রতিষ্ঠানগুলো স্বচ্ছতা ও দক্ষতার সঙ্গে পরিচালনা করতে পারবে।  তিনি বলেন এই প্রযুক্তিভিত্তিক সেবা ঋণদাতা সরবরাহকারী এবং অর্থায়নকারী প্রতিষ্ঠানকে একই প্ল্যাটফর্মে যুক্ত করবে তা যেমন খরচ কমাবে তেমনি দক্ষতাও বাড়াবে। এই পদ্ধতির মাধ্যমে সরবরাহকারীরা খুব দ্রুত তাদের পাওনা টাকা পেয়ে যাবেন এবং একইভাবে ক্রেতারা সহজেই তারল্য ও মূলধন ব্যবস্থাপনা করতে পারবে। অ্যাপেক্স ফুটওয়্যার লিমিটেড এবং ইওন গ্রুপের মতো শীর্ষ ব্যবসা প্রতিষ্ঠানগুলো ইতোমধ্যে এই অনলাইন সেবা ব্যবহার করছে এবং প্রাণআরএফএল গ্রুপ খুব শিগগিরই এতে যুক্ত হচ্ছে।  ব্যাংকের অতিরিক্ত ব্যবস্থাপনা পরিচালক মাশরুর আরেফিন বলেন আমাদের নতুন এ সেবা চালুর ফলে ব্যবসায়ী গ্রুপ সরবরাহকারী ও ডিস্ট্রিবিউটরদের মধ্যে তারল্য সংকটের যে গ্যাপ আছে তা পূরণ হবে। সবার ব্যবসার প্রসার হবে। দ্রুত প্রবৃদ্ধি ঘটবে।  উদ্বোধনী অনুষ্ঠানে জানানো হয় বিশ্বজুড়ে সাপ্লাই চেইন এবং ডিস্ট্রিবিউটর ফিন্যান্স খুবই জনপ্রিয়। বাংলাদেশে সিটি ব্যাংকের মাধ্যমে এ সেবা চালুর ফলে ব্যবসা প্রতিষ্ঠানগুলো নানাবিধ সুবিধা পাবে। প্রযুক্তি ভিত্তিক এ সেবা ঋণদাতা সরবরাহকারী এবং অর্থায়নকারী প্রতিষ্ঠানগুলোকে একই প্লাটফর্মে যুক্ত করবে। এতে খরচ কমবে ও দক্ষতা বাড়বে।  অনুষ্ঠানে সিটি ব্যাংকের ডিএমডি এবং হোলসেল ব্যাংকিং প্রধান শেখ মোহাম্মদ মারুফ ডিএমডি এবং সিআরও মো. আব্দুল ওয়াদুদ স্মল বিজনেস প্রধান কামরুল মেহেদী সাপ্লাই চেইন ফিন্যান্স প্রধান আসলাম উদ্দিন ভূঁইয়া ও অ্যাপেক্স ফুটওয়্যার ইওন গ্রুপ প্রাণ আরএফএল গ্রুপের জেষ্ঠ্য কর্মকর্তারা উপস্থিত ছিলেন।  ইত্তেফাককেকে