Serial,Title,Date,Author,News
5508,টাকা টিপেও নরম করা যাচ্ছে না  গভর্নর,2015-12-17,অনলাইন ডেস্ক,বাংলাদেশ ব্যাংকের গভর্নর ড. আতিউর রহমান বলেছেন টাকা এতটাই শক্তিশালী হয়েছে যে তা টিপেও নরম করা যাচ্ছে না। আর টাকা শক্তিশালী হওয়ার পেছনে কারণ হচ্ছে রেমিটেন্স। প্রবাসীদের পাঠানো রেমিটেন্সে বাংলাদেশের মুদ্রা শক্তিশালী হচ্ছে।  রাজধানীর একটি হোটেলে বৃহস্পতিবার সন্ধ্যায় এনআরবি কমার্শিয়াল ব্যাংক লিমিটেডের এজেন্ট ব্যাংকিং কার্যক্রমের উদ্বোধনী অনুষ্ঠানে প্রধান অতিথির বক্তব্যে তিনি এ কথা বলেন।  আতিউর রহমান বলেন আজকে পৃথিবীর অনেক দেশের মানুষ বাংলাদেশ ব্যাংক দেখতে আসে কীভাবে এটা এত দ্রুত ডিজিটালাইজড হয়েছে এটা সম্ভব হয়েছে প্রধানমন্ত্রী শেখ হাসিনার ডিজিটাল বাংলাদেশ গড়ার স্বপ্ন দেখার কারণে।  তিনি এজেন্ট ব্যাংকিং সম্পর্কে বলেন দেশের আনাচে কানাচে কম খরচে ব্যাংকের অনুরূপ প্রযুক্তি নির্ভর সেবা পৌঁছাতে ২০১৩ সালের ডিসেম্বর মাসে এজেন্ট ব্যাংকিং গাইড লাইন জারি করে বাংলাদেশ ব্যাংক। নীতিমালা মেনে যেকোনো ব্যাংক এখন এজেন্ট নিয়োগ করে বিভিন্ন সেবা দিতে পারে।  বাংলাদেশ ব্যাংকের গভর্নর বলেন এজেন্টদের মাধ্যমে গ্রাহক পর্যায়ে দৈনিক সর্বোচ্চ দুই বার ২৫ হাজার টাকা পর্যন্ত নগদ জমা বা উত্তোলন স্থানীয় মুদ্রায় রেমিটেন্স বিতরণ ছোট অঙ্কের ঋণ বিতরণ ও আদায় সামাজিক নিরাপত্তা কর্মসূচির অর্থ প্রদান ইউটিলিটি বিল প্রদানে সহায়তা ক্লিয়ারিং চেক গ্রহণ হিসাব খোলাসহ বাংলাদেশ ব্যাংক অনুমোদিত অন্যান্য কাজ করা যাবে।  তিনি আরো বলেন এজেন্ট ব্যাংকিং তৃণমূলের মানুষের মধ্যে ব্যাংকিং বিষয়ে সচেতনতা ও সঞ্চয় প্রবণতা বাড়াবে। যা দেশের অর্থনৈতিক ব্যবস্থাকে আরো শক্তিশালী করতে ভূমিকা রাখবে।  এনআরবি কমার্শিয়াল ব্যাংকের চেয়ারম্যান ইঞ্জিনিয়ার ফরাছত আলীর সভাপতিত্বে উপস্থিত ছিলেন প্রধানমন্ত্রীর কার্যালয়ের মহাপরিচালক কবির বিন আনোয়ার বাংলাদেশ ব্যাংকের ডেপুটি গভর্নর এস কে সুর চৌধুরী এনআরবি কমার্শিয়াল ব্যাংকের পরিচালক ব্যবস্থাপনা পরিচালক ও অন্য কর্মকর্তারা।