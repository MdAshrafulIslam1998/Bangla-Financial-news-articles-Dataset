Serial,Title,Date,Author,News
4007,আবার বাড়ছে সোনার দাম,2017-08-12,ইত্তেফাক রিপোর্ট,১৬ দিনের ব্যবধানে আবার বাড়ছে সোনার দাম। রবিবার থেকে ভরিপ্রতি ৫৮৩ টাকা থেকে এক হাজার ৫১৬ টাকা পর্যন্ত বাড়ছে অলংকার তৈরিতে সবচেয়ে বেশি ব্যবহূত এ ধাতুর দাম। শনিবার বাংলাদেশ জুয়েলার্স সমিতি বাজুস এক বিজ্ঞপ্তিতে নতুন এ মূল্য সম্পর্কে জানিয়েছে। আন্তর্জাতিক বাজারের সঙ্গে সঙ্গতি রেখে দেশের বাজারে সোনার দাম নির্ধারণ করা হয় বলে দাবি বাজুসের।  বাজুস নির্ধারিত নতুন মূল্য তালিকায় দেখা গেছে সবচেয়ে ভাল মানের অর্থাত্ ২২ ক্যারেটের সোনা প্রতি ভরি ১১ দশমিক ৬৬৪ গ্রাম বিক্রি হবে ৪৮ হাজার ৬৩৯ টাকা দরে। গত ২৮ জুলাই থেকে শনিবার পর্যন্ত এ মানের সোনার ভরিপ্রতি বিক্রিমূল্য ছিল ৪৭ হাজার ১২৩ টাকা। অর্থাত্ প্রতি ভরিতে এ মানের সোনার দাম এক হাজার ৫১৬ টাকা বাড়ছে। রবিবার থেকে পরবর্তী দাম নির্ধারণ না হওয়া পর্যন্ত ২১ ক্যারেটের সোনা ভরিপ্রতি বিক্রি হবে ৪৬ হাজার ৪৮১ টাকা দরে। আজ পর্যন্ত এ মানের প্রতি ভরি সোনার বিক্রিমূল্য ছিল ৪৫ হাজার ১৯৮ টাকা। এ মানের সোনায় ভরিপ্রতি এক হাজার ২৮৩ টাকা বেড়েছে। আর ১৮ ক্যারেটের সোনা এক হাজার ১৬৬ টাকা বেড়ে ভরিপ্রতি বিক্রি দর দাঁড়িয়েছে ৪০ হাজার ৮২৪ টাকা। আজ পর্যন্ত এ মানের সোনার ভরিপ্রতি দাম ছিল ৩৯ হাজার ৬৫৮ টাকা। আর সনাতন পদ্ধতির সোনা ভরিপ্রতি ২৫ হাজার ৬৬১ টাকার বদলে আজ থেকে বিক্রি হবে ২৬ হাজার ২৪৪ টাকায়। অর্থাত্ ভরিতে ৫৮৩ টাকা বেড়েছে। এদিকে সোনার দাম বাড়লেও অপরিবর্তিত রয়েছে রূপার দাম। ২১ ক্যাডমিয়ামের প্রতি ভরি রুপার বিক্রিমূল্য এক হাজার ৫০ টাকা।  ইত্তেফাকএএম।