Serial,Title,Date,Author,News
6007,‘ব্রিকস’ ব্যাংকের যাত্রা শুরু,2015-07-22,অনলাইন ডেস্ক,বিশ্বের সবচেয়ে বড় উদীয়মান অর্থনীতির দেশ ব্রাজিল রাশিয়া ভারত চীন ও দক্ষিণ আফ্রিকার ব্রিকস উদ্যোগে গঠিত নিউ ডেভলেপমেন্ট ব্যাংকের এনডিবি যাত্রা শুরু হলো। মঙ্গলবার চীনের বাণিজ্যিক রাজধানী সাংহাইয়ে ব্যাংকটির আনুষ্ঠানিক উদ্বোধন হয়।  নতুন এই ব্যাংককে এই দেশগুলোতে অবকাঠামো উন্নয়ন ও উন্নয়ন প্রকল্পে অর্থায়নের ক্ষেত্রে বিশ্ব ব্যাংক ও আইএমএফের বিকল্প হিসেবে ভাবা হচ্ছে। সম্প্রতি চীনের নেতৃত্বে এশিয়ান ইনভেস্টমেন্ট ইনফ্রাস্ট্রাকচার ব্যাংক এআইআইবি প্রতিষ্ঠার পর এনডিবির যাত্রা শুরু হল।  মঙ্গলবার ব্যাংকটির উদ্বোধনী অনুষ্ঠানের মধ্য দিয়ে ২০১২ সালে প্রথম প্রস্তাব আসার পর দীর্ঘ প্রতীক্ষার অবসান হল। ব্যাংকের তহবিল জোগান ব্যবস্থাপনা ও সদরদপ্তর নিয়ে মতদ্বৈততায় এনডিবি চালু বিলম্বিত হয়।  ভারতের কুন্ডাপুর ভামান কামাথ ৬৭ আগামী পাঁচ বছর এনডিবির প্রেসিডেন্টের দায়িত্ব পালন করবেন। তিনি বলেন বর্তমান আন্তর্জাতিক অর্থ ব্যবস্থাকে চ্যালেঞ্জ করা আমাদের লক্ষ্য নয়। আমাদের মতো করে ব্যবস্থার উন্নয়ন ও এতে গতিশীলতা আনা আমাদের লক্ষ্য।