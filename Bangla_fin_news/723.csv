Serial,Title,Date,Author,News
723,বিজিএফসিএলএর চলতি অর্থ বছরে নিট মুনাফা ১শ ৭৪ কোটি টাকা,2021-11-14,ব্রাহ্মণবাড়িয়া প্রতিনিধি,বাংলাদেশ গ্যাস ফিল্ডস কোম্পানি লিমিটেড বিজিএফসিএল এর ৬৬ তম বার্ষিক সাধারণ সভা অনুষ্ঠিত হয়েছে। শনিবার ১৩ নভেম্বর সন্ধ্যায় ব্রাহ্মণবাড়িয়া শহরতলীর বিরাসারে কোম্পানির প্রধান কার্যালয়ে এ সভা অনুষ্ঠিত হয়। এতে সভাপতিত্বে করেন কোম্পানির পরিচালনা এবং জ্বালানি ও খনিজ সম্পদ বিভাগের সিনিয়র সচিব মো. আনিছুর রহমান। সভায় জানানো হয় ২০২০২০২১ অর্থবছরে বিজিএফসিএল কর্তৃক ৪২ টি কূপ থেকে দৈনিক গড়ে ৬৪৮ মিলিয়ন ঘনফুট হারে মোট ২৩৬ ৫২৩ মিলিয়ন ঘনফুট গ্যাস জাতীয় ১০০০০ পাইপলাইনের মাধ্যমে পেট্রোবাংলার গ্যাস বিতরণ কোম্পানিসমূহে সরবরাহ করা হয়েছে। পাশাপাশি কোম্পানির নিজস্ব কূপসমূহ থেকে ১৫১১৯৪ ব্যারেল কনডেনসেট উৎপাদিত হয়েছে। যা থেকে কোম্পানির মোট রাজস্ব আয় হয়েছে ১ ১২৫.৬০ কোটি টাকা। এবং মোট ব্যয় ৯৫১.৫৮ কোটি টাকা ভ্যাটসহ বাদ দিয়ে কোম্পানি ১৭৪.০২ কোটি টাকা করপূর্ব নিট মুনাফা অর্জন করেছে। অর্থবছরে কোম্পানি ভ্যাট লভ্যাংশ এবং আয়কর বাবদ সর্বমোট ৫৫৮.৭১ কোটি টাকা সরকারি কোষাগারে জমা প্রদান করেছে । সভায় উপস্থিত ছিলেন কোম্পানির ব্যবস্থাপনা পরিচালক প্রকৌশলী তৌফিকুর রহমান তপু কোম্পানি সচিব এটিএম শাহ আলমসহ কোম্পানির শেয়ার পরিচালকবৃন্দ ও ঊর্ধ্বতন কর্মকর্তাগণ সভায় অংশগ্রহণ করেন।