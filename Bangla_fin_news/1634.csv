Serial,Title,Date,Author,News
1634,বাংলাদেশের টেক্সটাইল শিক্ষায় সহায়তা দিতে চায় জার্মানি,2021-02-09,ইত্তেফাক রিপোর্ট,বাংলাদেশের টেক্সটাইল শিক্ষা এবং এ খাতে দক্ষ মানবসম্পদ তৈরিতে আরওকারিগরি সহায়তা প্রদানের আগ্রহ প্রকাশ করেছে জার্মানভিত্তিক প্রতিষ্ঠান জিআইজেড। হায়ার এডুকেশন অ্যান্ড লিডারশিপ ডেভেলপমেন্ট ফর সাসটেইনেবল টেক্সটাইল ইন বাংলাদেশ হেল্ড নামে নতুন একটি প্রকল্পের প্রস্তাব দিয়েছে সংস্থাটি।তিন বছর মেয়াদি প্রস্তাবিত প্রকল্পটি ২০২১ সাল থেকে শুরু করতে চায় সংস্থাটি। প্রকল্পটি টেকসই উন্নয়ন অভীষ্ট ২০৩০এর উন্নয়ন নীতিমালা বাস্তবায়নে বাংলাদেশ সরকারকে সহযোগিতা করবে।সোমবার জিআইজেডএর প্রকল্প ব্যবস্থাপক ড. ক্রিশ্চিয়ান বখ্ম্যানের নেতৃত্বে তিন সদস্যের এক প্রতিনিধি দল ইউজিসি সদস্য প্রশাসন প্রফেসর ড. মুহাম্মদ আলমগীরের সঙ্গে সৌজন্য সাক্ষাত্ করেন। সাক্ষাতে তিনি নতুন এ প্রকল্প শুরুর আগ্রহ প্রকাশ করেন। এ সময় ইউজিসি সচিব ড. ফেরদৌস জামান কমিশনের পরিকল্পনা ও উন্নয়ন বিভাগের অতিরিক্ত পরিচালক দূর্গা রানী সরকার ও উপপরিচালক রোকসানা লায়লা উপস্থিত ছিলেন।  ড. ক্রিশ্চিয়ান বখ্ম্যান জানান জার্মানবাংলাদেশ হায়ার এডুকেশন নেটওয়ার্ক ফর সাসটেইনেবল টেক্সটাইল প্রকল্পের সফল সমাপ্তির পরে তারা বাংলাদেশে হেল্ড প্রকল্প শুরু করতে চান। প্রায় ৩০ কোটি ৩ মিলিয়ন ইউরো টাকার এ প্রকল্পের মাধ্যমে বাংলাদেশের টেক্সটাইল খাতে উচ্চশিক্ষার বিস্তার ও দক্ষ মানবসম্পদ গড়ে তুলতে সহযোগিতা করা হবে। প্রকল্পটি দেশের টেক্সটাইল ও তৈরি পোশাক খাতে গবেষণা উন্নয়ন এবং এ খাতে নিয়োজিত ব্যবস্থাপকদের দক্ষতা বৃদ্ধি করবে। তিনি নতুন প্রকল্প বাস্তবায়নে বাংলাদেশ সরকারের সহযোগিতা প্রত্যাশা করেন।ইউজিসি সদস্য প্রফেসর আলমগীর বলেন প্রস্তাবিত হেল্ড প্রকল্প দেশের টেক্সটাইল শিক্ষার চ্যালেঞ্জ মোকাবিলায় ব্যাপক অবদান রাখবে। এ প্রকল্পের মাধ্যমে জার্মানি এবং বাংলাদেশের সংশ্লিষ্ট বিশ্ববিদ্যালয়ের মধ্যে সহযোগিতা বিনিময়ে নিবিড় নেটওয়ার্ক স্থাপিত হবে। এর মাধ্যমে দেশের তৈরি পোশাক খাত ব্যাপকভাবে উপকৃত হবে বলে তিনি আশাবাদ ব্যক্ত করেন।ইত্তেফাকজেডএইচডি