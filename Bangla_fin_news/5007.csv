Serial,Title,Date,Author,News
5007,দায়িত্ব নিয়েই গ্রেপ্তার অগ্রণী ব্যাংকের ভারপ্রাপ্ত এমডি,2016-06-30,অনলাইন ডেস্ক,দায়িত্ব নেয়ার কয়েক ঘণ্টা পরই গ্রেপ্তার হয়েছেন অগ্রণী ব্যাংকের ভারপ্রাপ্ত ব্যবস্থাপনা পরিচালক এমডি মিজানুর রহমান। তার সঙ্গে ওই ব্যাংকের ডেপুটি জেনারেল ম্যানেজার আক্তারুল আলম ও অ্যাসিস্টেন্ট জেনারেল ম্যানেজার শফিউল্লাহকে গ্রেপ্তার করা হয়েছে। বৃহস্পতিবার দুপুরে তাঁকে গ্রেপ্তার করে দুর্নীতি দমন কমিশন দুদক।  এর আগে সকালে অগ্রণী ব্যাংকের ব্যবস্থাপনা পরিচালক এমডি সৈয়দ আবদুল হামিদকে অপসারণ করা হয়। ক্ষমতার অপব্যবহার করে ৭৯২ কোটি টাকা ঋণ বিতরণ করার অভিযোগে তাকে অপসারণের নির্দেশ দেয় বাংলাদেশ ব্যাংক। এরপর বেলা ১১টার দিকে ব্যাংকের ভারপ্রাপ্ত এমডির দায়িত্ব দেয়া মিজানুর রহমানকে।  দুপুর তিনটার দিকে দুদকের উপপরিচালক বেনজির আহমেদের নেতৃত্বে দিলকুশার অগ্রণী ব্যাংকের প্রধান কার্যালয়ে গিয়ে এমডি মিজানুর রহমানসহ তিনজনকে গ্রেপ্তার করা হয়।  দুদক সূত্রে জানা গেছে গ্রেপ্তারকৃতদের বিরুদ্ধে সানমুন গ্রুপকে অনিয়মের মাধ্যমে ১০৮ কোটি টাকা ঋণ দেয়ার অভিযোগ রয়েছে। এ ঘটনায় আগেই দুদকে একটি মামলা ছিল। ওই মামলায় তাদের গ্রেপ্তার দেখানো হয়েছে।