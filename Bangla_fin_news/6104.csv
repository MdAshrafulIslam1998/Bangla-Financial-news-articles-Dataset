Serial,Title,Date,Author,News
6104,শুরু হচ্ছে নতুন টাকা বিনিময়,2015-07-01,ইত্তেফাক রিপোর্ট,আসন্ন ঈদুল ফিতরকে সামনে রেখে অন্য বছরের মতো এবারও বাংলাদেশ ব্যাংক নতুন ও পুরনো মিলিয়ে ২২ হাজার কোটি টাকার নতুন নোট বাজারে ছাড়ছে। যা বৃহস্পতিবার থেকে বিনিময় শুরু হচ্ছে। বাংলাদেশ ব্যাংকের মতিঝিলসহ সারাদেশের বাণিজ্যিক ব্যাংকের নির্দিষ্ট শাখায় নতুন নোট বিনিময় শুরু হবে। চলবে আগামী ১৬ জলাই পর্যন্ত।  জানা গেছে ঈদে সালামি বকসিস ফিতরা দান খয়রাত প্রভৃতির জন্য প্রতিবছর ঈদের আগে নতুন নোটের চাহিদা বাড়ে। ফলে প্রতিবছর ঈদের আগে পর্যাপ্ত নতুন নোট বাজারে ছাড়ে বাংলাদেশ ব্যাংক। বাংলাদেশ ব্যাংক এবার নতুন পুরনো মিলে ২২ হাজার কোটি টাকার নোট বিনিময়ের পরিকল্পনা নিয়েছে। যা গতবারের চেয়ে ৫০০ কোটি টাকা বেশি।  এর মাধ্যমে সমান সংখ্যাক পুরনো নোট বাজার থেকে তুলে নেওয়া হবে। এবার একজনে সর্বোচ্চ সাড়ে ৯ হাজার টাকা পর্যন্ত নতুন নোট সংগ্রহ করতে পারবে। তবে মৌসুমী ব্যবসায়ী ও দালালদের উত্পাত বন্ধে এবার নতুন নোট দেওয়ার আগে প্রত্যেকের আঙ্গুলে অমোচনীয় কালির ছাপ দেওয়া হবে। যাতে একাধিকবার কেউ নতুন নোট নিতে না পারে।  বাংলাদেশ ব্যাংক জানিয়েছে বাংলাদেশ ব্যাংকের সব শাখা অফিসের পাশাপাশি এবার ১৮টি বাণিজ্যিক ব্যাংকের ২০টি শাখার মাধ্যমে নতুন নোট বিনিময় করা হবে। এর মধ্যে ১২টি বাণিজ্যিক ব্যাংবের শাখায় কেবল ৫০ টাকা ও এর কম মূল্যমানের নতুন নোট বিনিময় হবে। অপর ৮টি শাখায় ১০০ ৫০০ ও ১০০০ টাকার নোট বিনিময় হবে। পাশাপাশি রাজধানীর বাইরের বিভাগীয় শহরগুলোতে নতুন নোট বিনিময় হবে। এর মধ্যে চট্টগ্রাম সিলেট ও খুলনায় অবস্থিত বাণিজ্যিক ব্যাংকের ৫টি শাখা এবং বগুড়া বরিশাল রংপুর ও রাজশাহীতে অবস্থিত বিভিন্ন বাণিজ্যিক ব্যাংকের ৩ শাখার মাধ্যমে নতুন নোট বিনিময় হবে বলে জানা গেছে।  বাংলাদেশ ব্যাংক আরও জানিয়েছে এবার একজন ব্যক্তি সর্বোচ্চ সাড়ে ৯ হাজার টাকার নতুন নোট বদলে নিতে পারবেন। ২ ৫ ১০ ২০ ৫০ টাকা একটি করে প্যাকেট ছাড়াও ১ ২ ও ৫ টাকার ১০০টি করে কয়েনও সংশ্লিষ্ট ব্যক্তিকে বাধ্যতামূলকভাবে নিতে হবে। তবে ১ ২ ও ৫ টাকার কয়েন আরও বেশি চাইলেও কেউ নিতে পারবে। এছাড়া বড় নোট বিনিময় শাখাগুলো থেকে ১ প্যাকেট করে ১০০ ৫০০ ও ১০০ টাকা নেওয়া যাবে।  এবার যেসব ব্যাংকের শাখায় ৫০ টাকা পর্যন্ত মূল্যমানের নতুন নোট বিনিময় হবে সেগুলোর মধ্যে রয়েছে সোনালী ব্যাংকের রমনা শাখা জনতা ব্যাংকের আব্দুল গনি রোড অগ্রণী ব্যাংকের এ্যালিফ্যান্ট রোড রূপালী ব্যাংকের মহাখালী শাখা। বেসরকারি ব্যাংকের মধ্যে প্রাইম ব্যাংকের মিরপুর শাখা ন্যাশনালের যাত্রাবাড়ী সাউথইস্টের কাওরান বাজার স্যোসাল ইসলামী ব্যাংকের বসুন্ধরা সিটি মার্কেট উত্তরা ব্যাংকের চকবাজার আইএফআইসির গুলশান ফাস্ট সিকিউরিটির মোহাম্মদপুর ও ঢাকা ব্যাংকের উত্তরা শাখা।  যেসব শাখা থেকে ১০০ টাকা ও এর বেশি মূল্যমানের নতুন নোট বিনিময় করা যাবে সেগুলো হলোজনতা ব্যাংকের নিউমার্কেট পূবালী ব্যাংকের সদরঘাট প্রাইমের মৌচাক ওয়ান ব্যাংকের বাসাবো ইসলামী ব্যাংকের শ্যামলী ডাচ্ বাংলার দক্ষিণখান মার্কেন্টাইলের বনানী ও ব্যাংক এশিয়ার ধানমন্ডি শাখা।