Serial,Title,Date,Author,News
4367,দাম বেড়েছে সয়াবিন তেল ও চিনির,2017-01-27,ইত্তেফাক রিপোর্ট,দাম বেড়েছে সয়াবিন তেল ও চিনির। গত এক সপ্তাহের ব্যবধানে রাজধানীর বিভিন্ন বাজারে প্রতি লিটার সয়াবিন তেলে ৫ টাকা ও চিনির কেজিতে ২ টাকা পর্যন্ত বেড়েছে।  শুক্রবার রাজধানীর কাওরানবাজার ও নিউমার্কেটসহ কয়েকটি বাজারে সরেজমিনে খোঁজ নিয়ে নিত্যপ্রয়োজনীয় বিভিন্ন পণ্যের বাজারদরের এ চিত্র পাওয়া যায়।  সরকারের বিপণন সংস্থা ট্রেডিং কর্পোরেশন অব বাংলাদেশ  টিসিবিএর হিসেবেও দাম বাড়ার এ চিত্র তুলে ধরা হয়েছে। শুক্রবার বাজারে প্রতি লিটার বোতলজাত সয়াবিন ১০০ থেকে ১০৫ টাকা ও ৫ লিটারের বোতলজাত সয়াবিন ৪৯০ থেকে ৫১০ টাকায় বিক্রি হয়। যা এক সপ্তাহ আগে ছিল যথাক্রমে ৯৫ থেকে ১০২ টাকা ও ৪৬৫ থেকে ৫০০ টাকা।  নিউমার্কেটের মা ডিপার্টমেন্টাল স্টোরের বিক্রেতা আনিস জানান কোম্পানিগুলো সয়াবিন তেলের দাম বাড়িয়েছে। এজন্য দাম বেশি। এছাড়া বাজারে তেলের সরবরাহ কম। দাম বেড়েছে চিনির। কেজিতে ২ টাকা বেড়ে প্রতি কেজি চিনি বিক্রি হচ্ছে ৬৭ থেকে ৭০ টাকা। অন্যান্য পণ্যের মধ্যে প্রতি কেজি দেশি মসুর ডাল ১২৫ থেকে ১৩৫ টাকা তুরস্ককানাড়ার বড়দানা মসুর ডাল ৯০ থেকে ১০৫ টাকা মাঝারি দানা মসুর ডাল ১১০ থেকে ১২০ টাকা মুগ ডাল ৮০ থেকে ১১৫ টাকা ছোলা ৮৫ টাকা দরে বিক্রি হচ্ছে।  এছাড়া মানভেদে দেশি পেঁয়াজ কেজি প্রতি ১৮ থেকে ২৫ টাকা আমদানিকৃত পেঁয়াজ ১৮ থেকে ২২ টাকা দেশি রসুন ১৭০ থেকে ২০০ টাকা আমদানিকৃত রসুন ২০০ থেকে ২২০ টাকা আদা ৬০ থেকে ১২০ টাকা দরে বিক্রি হচ্ছে।  এদিকে গত প্রায় দুই সপ্তাহ ধরে সবজির বাজার স্থিতিশীল রয়েছে। প্রতি কেজি বেগুন ৪০ থেকে ৫০ টাকা শিম ৩৫ থেকে ৪০ টাকা টেমেটো ৩০ থেকে ৪০ টাকা মূলা ২৫ থেকে ৩০ টাকা শালগম ৩০৩৫ টাকায় বিক্রি হচ্ছে। করল্লা ৪০ টাকা আলু ১৮ থেকে ২০ টাকা কাকরোল ৪৫ থেকে ৫০ টাকা আলু ১৮ টাকা এবং পেঁপে ২০ থেকে ২৫ টাকা কাঁচামরিচ ৪০ টাকা বিক্রি হচ্ছে। এছাড়া প্রতিটি ফুলকপি ও বাঁধাকপি আকারভেদে ২০ থেকে ৩০ টাকায় বিক্রি হচ্ছে।  মাংশের মধ্যে গরু ৪৫০ থেকে ৪৮০ টাকা খাসি ৭৩০ থেকে ৭৫০ টাকা অন্যদিকে ব্রয়লার মুরগি ১৬০ টাকা লেয়ার মুরগি ১৮০ টাকা পাকিস্তানি লাল মুরগি ২৫০ থেকে ২৮০ টাকা কেজি দরে বিক্রি হচ্ছে। মাছের মধ্যে আকার ভেদে প্রতি কেজি কাতল ২৮০ থেকে ৪৫০ টাকা রুই ২২০ থেকে ৩৫০ টাকা তেলাপিয়া ১৪০ থেকে ১৮০ টাকা রুই মাছ ২৫০ থেকে ৪৫০ টাকা পাঙ্গাস ১২০ থেকে ১৬০ টাকা চাষের কৈ ২০০ থেকে ২৫০ টাকা ও দেশি মাগুর ৬০০ থেকে ৯০০ টাকায় বিক্রি হচ্ছে।  ইত্তেফাকএমআই