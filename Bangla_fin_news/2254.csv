Serial,Title,Date,Author,News
2254,শর্ত সাপেক্ষে দোকান ও শপিংমল খোলার অনুমতি,2020-05-04,অনলাইন ডেস্ক,রমজান ও ঈদকে সামনে রেখে সীমিত পরিসরে ব্যবসাপ্রতিষ্ঠান খোলার অনুমতি দিয়েছে সরকার। সোমবার মন্ত্রিপরিষদ বিভাগ আলাদা আদেশ জারি করে এ নির্দেশনা দেয়।মন্ত্রিপরিষদ বিভাগের প্রজ্ঞাপনে বলা হয় ব্যবসাবাণিজ্য চালু রাখার স্বার্থে সীমিত পরিসরে দোকানপাট খোলা রাখা যাবে। তবে ক্রয়বিক্রয়ের সময় পারস্পরিক দূরত্ব বজায় রাখাসহ অন্য স্বাস্থ্যবিধি প্রতিপালন করতে হবে।বড় বড় শপিংমলের প্রবেশমুখে হাত ধোয়ার ব্যবস্থাসহ স্যানিটাইজারের ব্যবস্থা রাখতে হবে। শপিংমলে আসা যানবাহনকে অবশ্যই জীবাণুমুক্ত ব্যবস্থা রাখতে হবে। আর দোকানপাট এবং শপিংমল আবশ্যিকভাবে বিকাল ৫টার মধ্যে বন্ধ করতে হবে।এদিকে জনপ্রশাসন মন্ত্রণালয়ের আরেক আদেশে সাধারণ ছুটি ১৬ মে পর্যন্ত বাড়ানো হয়েছে।প্রজ্ঞাপনে জানানো হয় ১৬ মে পর্যন্ত থাকবে সাধারণ ছুটি। এর মধ্যে ৬ মে বুদ্ধ পূর্ণিমার সরকারি ছুটি ৮ ও ৯ মে এবং ১৪ ও ১৫ মের সাপ্তাহিক ছুটির দিনগুলোও এর অন্তর্ভুক্ত করা হয়েছে। ছুটির বাইরে থাকবে জরুরি সেবায় নিয়োজিত যানবাহন ও কর্মীরা।এছাড়া উৎপাদন ও রপ্তানিসহ সব কলকারখানা কর্তৃপক্ষ শ্রমিকদের নিরাপত্তা ও স্বাস্থ্য সেবা নিশ্চিত করে চালু রাখতে পারবে।সড়ক ও নৌপথে সব ধরনের পণ্য পরিবহনের সঙ্গে নিয়োজিত যানবাহন চলাচল অব্যাহত থাকবে। তবে সাধারণ ছুটির সময় কোনো শিক্ষাপ্রতিষ্ঠান খোলা রাখা যাবে না।ইত্তেফাকজেডএইচ