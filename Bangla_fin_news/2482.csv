Serial,Title,Date,Author,News
2482,বছরের শুরুতে সাবরেজিস্ট্রি অফিসে কর জরিপ পরিচালনা করবে এনবিআর,2019-12-31,অনলাইন ডেস্ক,ফ্ল্যাট ও জমি কেনাবেচার ক্ষেত্রে ইলেকট্রনিক ট্যাক্স আইডেনটিফিকেশন নাম্বার ইটিআইএন সঠিকভাবে দেওয়া হচ্ছে কিনা কিংবা নিবন্ধনের সময় ফ্ল্যাট বা জমির প্রকৃত মূল্য দেখানো হচ্ছে কিনা তা যাচাই করবে জাতীয় রাজস্ব বোর্ডের এনবিআর আয়কর বিভাগ। এ লক্ষে নতুন বছরের শুরুতে বিভিন্ন আয়কর অঞ্চলের গোয়েন্দা সেলে কর্মরত কর কর্মকর্তারা সাবরেজিস্ট্রি অফিসে জরিপ কার্যক্রম পরিচালনা করবে।এ বিষয়ে এনবিআরের আয়কর বিভাগের সদস্য কর জরিপ মেফতাহ উদ্দিন খান বলেন ফ্ল্যাট ও জমি কেনাবেচার ক্ষেত্রে অনেক সময় ইটিআইএন সঠিকভাবে দেওয়া হচ্ছে না। এর পাশাপাশি নিবন্ধনের সময় ফ্ল্যাট ও জমির প্রকৃত মূল্য না দেখিয়ে হয় অতি মূল্য বা কম মূল্য দেখানো হচ্ছে। এতে সরকার যেমন রাজস্ব হারাচ্ছে তেমনি নিবন্ধনের ক্ষেত্রে অনিয়ম সংঘটিত হচ্ছে। মূলত সেটি প্রতিরোধে সাবরেজিস্ট্রি অফিসে অভিযান পরিচালনা করার উদ্যোগ নেয়া হয়েছে।তিনি বলেন রাজস্ব ফাঁকি দিতে অনেক সময় জমি বা ফ্ল্যাটের মূল্য কম করে দেখানো হয় আবার অন্যদিকে ব্যাংক ঋণ পাওয়ার আশায় অতি মূল্যও দেখানো হচ্ছে। কর কর্মকর্তারা অভিযান পরিচালনা করলে এসব অনিয়ম উদঘাটন করা সম্ভব হবে বলে তিনি আশা প্রকাশ করেন।এনবিআর সূত্র জানায় প্রাথমিকভাবে ঢাকা ও চট্টগ্রাম নগরীতে আগামী জানুয়ারি মাসে সাবরেজিস্ট্রি অফিসে জরিপ কার্যক্রম পরিচালনা করা হবে। পরবর্তীতে পর্যায়ক্রমে সিলেট রাজশাহী ও খুলনায় জরিপ চালানো হবে।মেফতাহ উদ্দিন খান বলেন সাবরেজিস্ট্রি অফিসে গিয়ে জমি বা ফ্ল্যাট নিবন্ধনের তথ্য নেওয়ার পাশাপাশি সেগুলো সঠিক কিনা সেটি আমরা যাচাই করব। আশা করি এতে প্রকৃত মূল্যের তথ্য বেরিয়ে আসার পাশাপাশি প্রদত্ত ইটিআইএন সঠিক কিনা সেটি বেরিয়ে আসবে।ইত্তেফাকজেডএইচডি