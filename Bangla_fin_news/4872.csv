Serial,Title,Date,Author,News
4872,শেষ কর্মদিবসে টাকা তুলতে ব্যাংকে দীর্ঘ লাইন,2016-09-08,ইত্তেফাক রিপোর্ট,ঈদুল আজহা উপলক্ষে সরকারিবেসরকারি প্রতিষ্ঠানগুলোতে টানা ৯ দিনের ছুটি দেয়া হয়েছে। এ কারণে ঈদের আগে শেষ কর্মদিবসে বাণিজ্যিক ব্যাংকগুলোতে গ্রাহকদের ব্যাপক ভিড় দেখা গেছে। টাকা তোলা ও জমা দেয়ার জন্য দীর্ঘ লাইনে গ্রাহকদের অপেক্ষা করতে হয়েছে। আর এ কারণে ব্যাংক কর্মকর্তাদেরও ব্যস্ত সময় পার করতে হয়েছে। এদিকে ভিড় বেশি হওয়ায় অনেক ব্যাংক অনলাইনের লেনদেন বন্ধ রাখে। এতে গ্রাহকদের বাড়তি ঝামেলা পোহাতে হয়েছে।  বৃহস্পতিবার রাজধানীতে বিভিন্ন ব্যাংকের শাখায় গ্রাহকদের উপচে পড়া ভিড় দেখা গেছে। প্রয়োজনীয় লেনদেনের পাশাপাশি নতুন টাকার জন্যও ভিড় কিছুটা বেড়েছে। রাজধানীর ব্যাংকপাড়া হিসাবে পরিচিত মতিঝিল ও দিলকুশা এলাকার ব্যাংকের শাখাগুলোতে ঘুরে দেখা গেছে টাকা তুলতে ব্যাংকের কাউন্টারের সামনে গ্রাহকদের লম্বা লাইন।  সোনালী ব্যাংকের লোকাল ঊর্ধ্বতন এক কর্মকর্তা বলেন প্রতিবারের তুলনায় এবারও ঈদ উপলক্ষে লেনদেন বেড়ে গেছে। দীর্ঘ নয় দিনের ছুটি কারণে অনেক গ্রাহক নগদ টাকা তুলে রাখছেন। এর ফলে ব্যাংক থেকে প্রচুর টাকা উত্তোলন হয়েছে। তাই লেনদেন হয়েছে স্বাভাবিক দিনের তুলনায় তিন থেকে চার গুণ বেশি। তিনি বলেন এবার নগদ টাকার সমস্যা নাই। তাই লেনদেনেও কোনো সমস্যা হচ্ছে না। গ্রাহকের চাহিদা মতো পরিশোধ করা হচ্ছে। গ্রাহকের সুবিধার্থে আমরা সব ধরনের সুবিধা দিচ্ছি। নতুন টাকার চাহিদা বেশ আছে বলে জানান তিনি।  পূবালী ব্যাংকের আরকে মিশন রোড শাখায় টাকা তুলতে এসে গ্রাহকদের অনেক সময় ব্যয় করতে হয়েছে। এমনিতেই অনেক ভিড় তার উপর দুপুরের দিকে ব্যাংকের টাকা শেষ হয়ে যায়। পরে ব্যাংকের হেড অফিস থেকে টাকা এনে গ্রাহকদের চাহিদা মেটানো হয়েছে।  ইত্তেফাকএএম।