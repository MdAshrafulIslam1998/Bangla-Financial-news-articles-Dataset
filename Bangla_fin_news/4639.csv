Serial,Title,Date,Author,News
4639,সুদানে রেকর্ড পরিমাণ পাটপণ্য রপ্তানি,2016-11-24,অনলাইন ডেস্ক,বিজেএমসি এ বছর সুদানে রেকর্ড পরিমাণ পাটজাতপণ্য রপ্তানি করেছে।  চলতি বছরের সেপ্টেম্বর থেকে এ পর্যন্ত প্রায় ৪ লাখ ২৫ হাজার বেলের চাহিদার বিপরীতে ২ লাখ ১৪ হাজার বেল বিক্রয় আদেশ দেয়া হয়েছে। যার মূল্য প্রায় ৫১০ কোটি টাকা।  তাইফ ইন্টারন্যাশনালের সত্ত্বাধিকারী আামিন আবদেল লতিফের অনুকূলে ১ লাখ ১০ হাজার বেল ও জিএফটিসিএলএর সত্ত্বাধিকারী মোস্তাক হোসেনের অনুকূলে ৭৫ হাজার বেলের বিক্রয় আদেশ দেয়া হয়েছে।  ইতিমধ্যে বিজেএমসি প্রায় ৬০ হাজার বেল পাটজাতপণ্যের শিপমেন্ট সম্পন্ন করতে পেরেছে। বাকী ১ লাখ ৪৪ হাজার বেল প্রস্তুতের কাজ জোরালোভাবে এগিয়ে চলছে।  উল্লেখ্য চলতি বছরের ডিসেম্বর থেকে আগামী বছরের এপ্রিল পর্যন্ত প্রতি মাসে ৩২ হাজার বেল করে আরো ১ লাখ ৬০ হাজার এবং ইতিমধ্যে রপ্তানিকৃত ৬০ হাজারসহ মোট ২ লাখ ২০ হাজার বেল পাটপণ্য সুদানে রপ্তানি করার পরিকল্পনা নিয়ে বর্তমানে বিজেএমসি কাজ করছে। বাসস।  ইত্তেফাকএসএস