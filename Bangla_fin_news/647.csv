Serial,Title,Date,Author,News
647,ড্যাপ বাস্তবায়িত হলে আবাসন খাতে ক্ষতি হতে পারে বাণিজ্যমন্ত্রী,2021-12-23,ইত্তেফাক অনলাইন রিপোর্ট,প্রস্তাবিত ডিটেইল এরিয়া প্লান ড্যাপ প্রসঙ্গে বাণিজ্যমন্ত্রী বলেন ড্যাপ বাস্তবায়িত হলে আবাসন খাতে ক্ষতি হতে পারে। আর তাতে মূলত সমস্যায় পড়বে সেসব সাধারণ মানুষ যারা নিজেদের থাকার ব্যবস্থা নিশ্চিত করার অপেক্ষায় রয়েছেন। সবার সহযোগিতা হয় এমন প্রকল্প বাস্তবায়ন হবে। বৃহস্পতিবার ২৩ ডিসেম্বর রাজধানীর বঙ্গবন্ধু আন্তর্জাতিক সম্মেলন কেন্দ্রে পাঁচ দিনব্যাপী রিহ্যাব ফেয়ারের উদ্বোধনী অনুষ্ঠানে তিনি এই কথা বলেন। আবাসন ব্যবসায়ীদের উদ্দেশ্যে বাণিজ্যমন্ত্রী টিপু মুনশি বলেন মানুষ তার সারা জীবনের আয় দিয়ে বাসস্থান নিশ্চিত করতে চায়। ফ্ল্যাটপ্লটের জন্য টাকাপয়সা দিয়ে যেন কোনো ক্রেতা প্রতারণার শিকার না হন সেদিকে সবাইকে খেয়াল রাখতে হবে। কারণ মাঝেমধ্যে এ ধরনের অভিযোগের কথা শোনা যায়। প্রতারণার শিকার হলে গ্রাহকের দীর্ঘশ্বাস বড় সমস্যা হয়ে দাঁড়াতে পারে। তিনি আরও বলেন ঢাকায় মানুষের চাপ বাড়ছে। ঢাকার বাইরের এলাকা নিয়ে এখন ভাবতে হবে। ব্যবসায়ীদের সেদিকটাও বিবেচনা করতে হবে। রিহ্যাবের সভাপতি আলমগীর শামসুল আলামিন কাজল বলেন প্রস্তাবিত ড্যাপ বাস্তবায়ন নিয়ে ব্যবসায়ীরা চরম আতংকে রয়েছে। তবে রাজউক বলেছে একটি সময়োপযোগী ড্যাপ বাস্তবায়ন করবে। ব্যবসায়ী ও জনসাধারণের কথা বিবেচনা করে ড্যাপ বাস্তবায়ন করা হবে। রাজউকের চেয়ারম্যান এ বি এম আমিন উল্লাহ নুরী বলেন আবাসন ব্যবসায়ীদের ক্ষতি হবে এমন কোনো সিদ্ধান্ত সরকার নেবে না। কারণ উন্নয়নের বড় একটি অংশ আবাসন খাতের সাথে জড়িত। ড্যাপের বাস্তবায়ন নিয়ে ধাপে ধাপে প্রায় ৩০০ টি সভা ও সেমিনার হয়েছে। সবার পরামর্শ নিয়ে ভাল কিছু পাবে আবাসন খাত। তিনি আরও বলেন ড্যাপ নিয়ে আতঙ্ককের কিছু নাই। তবে বিদ্যমান আইনগুলো ব্যবসায়ীদের মানতে। সুপরিকল্পিত নগরায়ন চায় রাজউক। অপরিকল্পিত ভাবে কিছু নির্মাণ করা যাবে না। এমন যেন না হয় যে ভুমিকম্পে অর্ধেক ভবন ভেঙ্গে পড়েছে। যেকোনো ব্যবসায়ীদের যৌক্তিক আবেদন বিবেচনা করা হবে। অযৌক্তিক কিছু বিবেচনায় নেওয়া হবে না। ইত্তেফাকএনএ