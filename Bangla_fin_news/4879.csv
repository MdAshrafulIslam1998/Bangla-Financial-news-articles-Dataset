Serial,Title,Date,Author,News
4879,ফ্যাশন ডিজাইন সেক্টরকে অচিরেই শিল্প ঘোষণা,2016-09-07,ইত্তেফাক রিপোর্ট,ফ্যাশন ডিজাইন সেক্টরকে শিগগিরই শিল্প হিসাবে ঘোষণা করা হবে।এসএমই ফাউন্ডেশন আয়োজিত ব্যবসা সংযোগ কর্মশালায় প্রধান অতিথির বক্তব্যে শিল্প মন্ত্রণালয়ের জ্যেষ্ঠ সচিব মো. মোশাররফ হোসেন ভূঁইয়া এ কথা জানিয়েছেন।  এসএমই ফাউন্ডেশনপ্রশিক্ষণপ্রাপ্ত এসএমই ফ্যাশন ডিজাইনারদের সাথে দেশের ডিজাইন হাউস এবং পোশাকবিক্রেতা শোরুমস্বত্বাধিকারীদের ব্যবসা সংযোগ স্থাপনের লক্ষ্যে গতকাল সিরডাপ সম্মেলন কেন্দ্রে ব্যবসা সংযোগ বিষয়ক কর্মশালার আয়োজন করে।  কর্মশালাটিতেএসএমই ফ্যাশন ডিজাইনার ডিজাইন হাউস এবং পোশাকবিক্রেতা শোরুমস্বত্বাধিকারী ফ্যাশন ইন্সটিটিউট সমূহের ছাত্রছাত্রীবৃন্দ ফ্যাশন গবেষকরা অংশগ্রহণ করেন। এতে প্রধান অতিথি হিসাবে উপস্থিত ছিলেন মো. মোশাররফ হোসেন ভূঁইয়া। বিশেষ অতিথি হিসাবে উপস্থিত ছিলেন বাণিজ্য মন্ত্রণালয়ের অতিরিক্ত সচিব কাজী সালাহ্উদ্দিন আকবর।