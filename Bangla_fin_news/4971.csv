Serial,Title,Date,Author,News
4971,শিবলী রুবাইয়াতুল ইসলামের বইয়ের মোড়ক উন্মোচন,2016-07-31,অনলাইন ডেস্ক,আধুনিক ব্যাংকিং ব্যবস্থা নিয়ে ঢাকা বিশ্ববিদ্যালয়ের বিজনেস অনুষদের ডিন এবং ব্যাংকিং ও ইন্স্যুরেন্স বিভাগের চেয়ারম্যান অধ্যাপক শিবলী রুবাইয়াতুল ইসলাম রচিত ইব্যাংকিং অ্যান্ড ইকমার্স বইয়ের মোড়ক উন্মোচন হয়েছে।   রবিবার ঢাকা বিশ্ববিদ্যালয়ের ড. আব্দুল্লাহ ফারুক কনফারেন্স হলে বইটির মোড়ক উন্মোচন করেন বিশ্ববিদ্যালয়ের উপাচার্য আ আ ম স আরেফিন সিদ্দিক।  অনুষ্ঠানে প্রধান অতিথির বক্তব্যে ঢাবি উপাচার্য আ আ ম স আরেফিন সিদ্দিক বলেন ৫৮৬ পৃষ্ঠার এই বইটিতে ইব্যাংকিং ও ইকমার্স নিয়ে অনেক কিছু বলা আছে। শিবলীর এই বইটি নিশ্চিতভাবেই তার শিক্ষার্থীদের অনেক সহায়তা করবে। সময় বাঁচাতে ইব্যাংকিং এবং ইকর্মাসের কোন বিকল্প নেই।  তিনি বলেন বিশ্বব্যাপী জঙ্গিবাদের অস্থিরতা চলছে। জঙ্গিবাদ সম্মিলিতভাবে মোকাবেলা করতে হবে।  এদিকে লিখিত বক্তব্যে বইটির প্রশংসা করে বাংলাদেশ ব্যাংকের সাবেক গভর্নর ড. আতিউর রহমান বলেন বিশ্বের সঙ্গে তাল মিলিয়ে ব্যাংকিং খাতের আধুনিকায়ণ ও স্বকীয়তা প্রয়োজনীয়। ইব্যাংকিং আমাদের জন্য ব্যাংকিং সেবায় যেমন নতুন উপযোগিতা এনেছে তেমনই এনেছে নতুন নতুন চ্যালেঞ্জ। এই বইয়ে অত্যন্ত দক্ষতার সঙ্গে সেই বিষয়গুলো উঠে এসেছে। সেই সঙ্গে উঠে এসেছে এই খাতে আমাদের সীমাবদ্ধতাগুলো।  তিনি বইটির লেখক ও প্রকাশকদের ধন্যবাদ জানান।  ইউজিসির সাবেক চেয়ারম্যান অধ্যাপক ড. এ কে আজাদ চৌধুরী বলেন ইব্যাংকিং ও ইকমার্স আমাদের ভবিষ্যৎ। তাই এ বিষয়ে প্রত্যেকের ধারণা থাকা উচিৎ। আমার মতে প্রত্যেকের এই বইটি পড়া উচিৎ।  র্যাবের ডিজি বেনজির আহমেদ বলেন বাংলাদেশের জন্য অত্যন্ত গুরুত্বপূর্ণ একটি খাত হলো ইব্যাংকিং ও ইকমার্স। আমি মনে করি আগামী দিনে ইব্যাংকিং ও ইকমার্স ক্ষেত্রে নিরাপত্তা নিশ্চিতে এই বইটি ভূমিকা রাখবে।  ঢাকা প্রকাশ প্রকাশনী থেকে প্রকাশিত ইব্যাংকিং অ্যান্ড ইকমার্স বইটিতে মূলত আধুনিক যুগের ব্যাংকিং ও ইন্স্যুরেন্স খাতের খুঁটিনাটি বিষয়গুলো তুলে ধরা হয়েছে।  বইটির লেখক অধ্যাপক শিবলী রুবাইয়াতুল ইসলাম বলেন আমি দীর্ঘদিন ধরে এই বিষয়টি নিয়ে ব্যাংকিং বিভাগের শিক্ষর্থীদের পড়াচ্ছি। কিন্তু এই বিষয়টি নিয়ে এককভাবে ভাল মানের কোন বই নেই। গত ৮ বছর চেষ্টা করে বিভিন্ন ছোট ছোট বই এবং অনলাইনের সাহায্যে বইটি লেখা হয়েছে। আমি আশা করছি শিক্ষার্থীদের পাঠ্য বই হিসেবে এটি অত্যন্ত কার্যকর হবে। যথাসম্ভব সহজ ভাষায় এই বইটি লেখা হয়েছে । তাই শিক্ষার্থীরা ছাড়াও এই বিষয়ে আগ্রহীরা বইটি পড়তে পারে।  ইব্যাংকিং ও ইকমার্স নিয়ে দেশে প্রথম প্রকাশিত এ বইটির বহুল প্রচার ও সাফল্য কামনা করে আলোচনায় অংশ নেন ঢাকা বিশ্ববিদ্যালয়ের উপউপাচার্য শিক্ষা ড. নাসরীন আহমাদ ঢাকা বিশ্ববিদ্যালয়ের এমেরিটাস অধ্যাপক এ কে আজাদ চৌধুরী ঢাকা বিশ্ববিদ্যালয়ের অধ্যাপক ড. সৈয়দ মনজুরুল ইসলাম অধ্যাপক সহিদ আকতার হোসাইন অধ্যাপক ড. ফরিদ উদ্দিন আহমেদ এসিআই গ্রুপের চেয়ারম্যান আনিসউদদৌলা বিআইবিএম মহাপরিচালক তৌফিক আহমদ চৌধুরী এনআরবি গ্লোবাল ব্যাংকের চেয়ারম্যান নিজাম চৌধুরী প্রমুখ।  বইটির মূল্য রাখা হয়েছে ৫০০ টাকা।