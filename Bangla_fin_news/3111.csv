Serial,Title,Date,Author,News
3111,তিন ব্যাংকের অনুমোদন বিষয়ে নীতিগত সিদ্ধান্ত,2019-02-18,ইত্তেফাক রিপোর্ট,বেসরকারি খাতে তিনটি ব্যাংকের অনুমোদন দেওয়ার বিষয়ে নীতিগত সিদ্ধান্ত নিয়েছে বাংলাদেশ ব্যাংকের বোর্ড। পরবর্তী বোর্ড সভায় চূড়ান্ত অনুমোদন দেওয়া হবে। তবে এ জন্য শর্ত দেওয়া হয়েছে পরিশোধিত মূলধন ৫০০ কোটি টাকা হতে হবে। গতকাল সন্ধ্যায় বোর্ড সভা শেষে এ তথ্য জানানো হয়েছে।গতকাল পরিচালনা পর্ষদের সভা শেষে সাংবাদিকদের এ বিষয়ে ব্রিফ করেন বাংলাদেশ ব্যাংকের নির্বাহী পরিচালক আবু ফরাহ মো. নাসের। তিনি বলেন ব্যাংকগুলোর লাইসেন্স দেওয়ার বিষয়ে নীতিগতভাবে সিদ্ধান্ত নিয়েছে বাংলাদেশ ব্যাংক।আরও পড়ুন ...ওয়েবিলের নামে বাড়তি ভাড়া আদায় প্রতারিত যাত্রীরাব্যাংক ৩টি হলো বেঙ্গল কমার্শিয়াল ব্যাংক সিটিজেন ব্যাংক ও পিপলস ব্যাংক। বেঙ্গল কমার্শিয়াল ব্যাংকের প্রস্তাবিত চেয়ারম্যান হিসাবে রয়েছেন এফবিসিসিআইয়ের সাবেক জ্যেষ্ঠ সহ সভাপতি জসীম উদ্দিন। তিনি বেঙ্গল গ্রুপের ভাইস চেয়ারম্যান। সঙ্গে আছেন তার ভাই আওয়ামী লীগের সংসদ সদস্য মোর্শেদ আলম। সিটিজেন ব্যাংকের প্রস্তাবিত চেয়ারম্যান আইনমন্ত্রী আনিসুল হকের মা জাহানারা হক। আর পিপলস ব্যাংকের চেয়ারম্যান হিসাবে নাম প্রস্তাব করা হয়েছে যুক্তরাষ্ট্র প্রবাসী আওয়ামী লীগ নেতা এমএ কাশেম।বর্তমানে দেশে ৫৯টি তফসিলি ব্যাংক রয়েছে। নতুন এ তিনটি হলে মোট ব্যাংক হবে ৬২টি।ইত্তেফাককেআই