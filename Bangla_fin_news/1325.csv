Serial,Title,Date,Author,News
1325,ধাপে ধাপে খোলা হবে পোশাক কারখানা,2021-05-19,ইত্তেফাক রিপোর্ট,সরকারের নিষেধাজ্ঞার ফলে রাজধানীর বাইরে যেতে পারেনি অধিকাংশ পোশাককর্মী। তারা ঈদের ছুটিতে গ্রামে যেতে পারেনি। তবে কেউ কেউ গ্রামের বাড়ি গেলেও সংশ্লিষ্ট কর্তৃপক্ষের কাছে কোনো পরিসংখ্যান নেই।পোশাক খাতের সংগঠন বিজিএমইএ ও এ খাতের শ্রমিক নেতারা জানান যে ঈদের পরে কয়েকদিনে খুব কমসংখ্যক কারখানা খুলেছে। তবে এই সপ্তাহের মধ্যে ধাপে ধাপে পুরোপুরি কারখানা চালু হবে বলে তাদের আশা।  এ বিষয়ে বিজিএমইএ সভাপতি ফারুক হাসান বলেন গত তিন দিনে কমসংখ্যক গার্মেন্টস খুলেছে। চলতি সপ্তাহের মধ্যেই ধাপে ধাপে পুরোপুরি পোশাক কারখানার কাজ চালু হবে।শ্রমিক নেতা সিরাজুল ইসলাম রনি বলেন এখনো উল্লেখ করার মতো তেমন কারখানা খোলেনি। তিনি বলেন অধিকাংশ শ্রমিকই ছুটিতে তাদের কর্মস্থল ত্যাগ করেনি।ইত্তেফাকএমআর