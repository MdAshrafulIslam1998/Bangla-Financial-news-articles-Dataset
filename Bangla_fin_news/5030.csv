Serial,Title,Date,Author,News
5030,ইবিএলের এমডি পদে মেয়াদ বাড়লো ইফতেখারের,2016-06-20,অনলাইন ডেস্ক,আলী রেজা ইফতেখার আরো তিন বছরের জন্য ইস্টার্ন ব্যাংক লিমিটেডের ইবিএল ব্যবস্থাপনা পরিচালক এমডি পদে নিয়োগ পেয়েছেন। বেসরকারি খাতের এই ব্যাংকটির পরিচালনা পর্ষদ আলী রেজা ইফতেখারের ব্যবস্থাপনা পরিচালক ও প্রধান নির্বাহী পদের মেয়াদ বাড়ানো হয়েছে বলে ব্যাংকের এক সংবাদ বিজ্ঞপ্তিতে জানানো হয়েছে।  আলী রেজা ইফতেখার ২০০৪ সালে উপব্যবস্থাপনা পরিচালক পদে ইবিএলে যোগ দেন এবং ২০০৭ সালে ব্যবস্থাপনা পরিচালক ও প্রধান নির্বাহী হিসেবে নিয়োগ পান। ব্যাংক খাতে ৩০ বছরের অভিজ্ঞ ইফতেখার ১৯৮৫ সাল থেকে স্থানীয় ও বহুজাতিক বিভিন্ন ব্যাংকে গুরুত্বপূর্ণ পদে দায়িত্ব পালন করেছেন যার মধ্যে রয়েছে স্ট্যান্ডার্ড চার্টার্ড ব্যাংক ব্যাংক ইন্দোসুয়েজ ও এবি ব্যাংক।  কৃতিত্বপূর্ণ কাজের স্বীকৃতিস্বরূপ ২০১২ সালে দুবাইয়ে অনুষ্ঠিত এশিয়ান এইচআর লিডারশিপ অ্যাওয়ার্ড কর্তৃক সিইও অব দ্য ইয়ার২০১২ হন তিনি। আলী রেজা ইফতেখার ২০১২ সালে হার্ভার্ড বিজনেস স্কুলের অধীনে লিডারশিপ ইন ফাইন্যান্সিয়াল অর্গানাইজেশন প্রোগ্রাম ২০১৩ সালে ইউনিভার্সিটি অব অক্সফোর্ডে স্ট্র্যাটেজিক লিডারশিপ প্রোগ্রামে অংশ নেন।