Serial,Title,Date,Author,News
3222,চার মাসে রফতানি আয় বেড়েছে ১৮৬৫ শতাংশ,2018-11-06,অনলাইন ডেস্ক,চলতি ২০১৮১৯ অর্থবছরের প্রথম চার মাসে জুলাইঅক্টোবর রফতানি আয় ও লক্ষ্যমাত্রার তুলনায় প্রবৃদ্ধি দুইই বেড়েছে। আগের অর্থবছরের একই সময়ের তুলনায় রফতানি আয় ১৮ দশমিক ৬৫ শতাংশ বেশি হয়েছে। এ সময় রফতানি আয় ছিল এক হাজার ৩শ ৬৫ কোটি ১৭ লাখ মার্কিন ডলার। যা লক্ষ্যমাত্রার তুলনায় ১২ দশমিক ৫৭ শতাংশ বেশি।  অন্যদিকে একক মাস হিসেবে সর্বশেষ অক্টোবর মাসে রফতানি আয় আগের বছরের একই মাসের তুলনায় ৩০ দশমিক ৫৩ শতাংশ বেড়েছে।  রফতানি উন্নয়ন ব্যুরোর ইপিবি হালনাগাদ প্রতিবেদন থেকে জানা গেছে চলতি অর্থবছরের প্রথম চার মাসে রফতানি আয়ের লক্ষ্যমাত্রা ছিল এক হাজার ২শ ১২ কোটি ৭ লাখ ডলার। এর বিপরীতে আয় হয়েছে এক হাজার ৩শ ৬৫ কোটি ১৭ লাখ মার্কিন ডলার। এছাড়া গতবছরের একই সময় আয় হয়েছিল এক হাজার ১শ ৫০ কোটি ৫৮ লাখ মার্কিন ডলার।  অন্যদিকে অক্টোবর মাসে রফতানি আয় হয়েছে ৩শ ৭১ কোটি ১৮ লাখ ডলার। লক্ষ্যমাত্রা ছিল ২শ৭৯ কোটি ডলার। লক্ষ্যমাত্রার তুলনায় আয় বেড়েছে ৩২ দশমিক ৬৮ শতাংশ। গত বছর অক্টোবর মাসে আয়ের পরিমাণ ছিল ২শ ৮৪ কোটি ৩০ লাখ ডলার।  প্রধান রফতানি পণ্য পোশাক খাতের আয় ধারাবাহিকভাবে ভালো করার পাশাপাশি রাজনৈতিক স্থিতিশীলতার জন্য রফতানি আয় ক্রমান্বয়ে বাড়ছে বলে বিশ্লেষকরা মনে করেন।  এ প্রসঙ্গে বাংলাদেশ অর্থনীতি সমিতির সাধারণ সম্পাদক ড. জামালউদ্দিন আহমেদ বলেন বাংলাদেশের রফতানি খাত মূলত পোশাক নির্ভর। রফতানিতে পোশাক খাতের অবদান দিন দিন বাড়ছে। এর পাশাপাশি রাজনৈতিক স্থিতিশীলতা ক্রমান্বয়ে রফতানি আয় বৃদ্ধির ক্ষেত্রে বিশেষ ভূমিকা রাখছে বলে তিনি উল্লেখ করেন।  তিনি রফতানি আয় আরো বাড়াতে প্রচলিত বাজার ছাড়াও নতুন নতুন বাজারের সম্ভাবনা কাজে লাগানো এবং পোশাকের পাশাপাশি পণ্য বহুমূখীকরণ বিশেষ করে বেশি মূল্য সংযোজন হয় এমন পণ্য রফতানির প্রতি মনোযোগ দেওয়ার ও পরামর্শ দেন তিনি।  ইপিবির হালনাগাদ প্রতিবেদন অনুযায়ী পোশাক খাতের নিট পণ্য সোয়েটার টিশার্ট জাতীয় পোশাক রফতানি আয় ও প্রবৃদ্ধি লক্ষ্যমাত্রার তুলনায় দুইই বেড়েছে। ৫শ ২কোটি ১৮ লাখ ডলারের লক্ষ্যমাত্রার বিপরীতে রফতানি আয় দাঁড়িয়েছে ৫শ ৮৭ কোটি ৫২ লাখ ডলার। প্রবৃদ্ধি হয়েছে ১৭ দশমিক ৮৩ শতাংশ। লক্ষ্যমাত্রার তুলনায় ১৬ দশমিক ৯৯ শতাংশ বেশি রফতানি আয় হয়েছে।  গতবছরের প্রথম ১১ মাসে নিট পণ্যের রফতানি আয় ছিল ৪শ ৯৮ কোটি ৬২ লাখ ডলার। বাসস  ইত্তেফাককেকে