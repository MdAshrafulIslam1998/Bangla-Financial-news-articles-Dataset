Serial,Title,Date,Author,News
5462,কমিশন না বাড়ালে ‘মোবাইল রিচার্জ ও ব্যাংকিং বন্ধের’ হুমকি,2016-01-03,ইত্তেফাক রিপোর্ট,মোবাইল ফোনের বিল রিচার্জ ও মোবাইল ব্যাংকিং এজেন্টদের কমিশন বাড়ানোসহ সাত দফা দাবি পূরণের জন্য এক মাস সময় বেঁধে দিয়েছে বাংলাদেশ মোবাইল ফোন রিচার্জ অ্যান্ড ব্যাংকিং ব্যবসায়ী অ্যাসোসিয়েশন। দাবি মানা না হলে পাঁচ লাখ ৩৬ হাজার ব্যবসায়ী তাদের সেবা বন্ধ করে দেয়া হবে বলে হুমকি দেয়া হয়েছে।  রবিববার ঢাকা রিপোর্টার্স ইউনিটি ডিআরইউ মিলনায়তনে এক সংবাদ সম্মেলনে বাংলাদেশ মোবাইল ফোন রিচার্জ অ্যান্ড ব্যাংকিং ব্যবসায়ী অ্যাসোসিয়েশনের সভাপতি মো. সফিকুর রহমান বলেন মোবাইল রিচার্জের কমিশন প্রতি হাজারে ২৭ টাকার বদলে ১০০ টাকা করা এবং মোবাইল ব্যাংকিং এজেন্ট কমিশন হাজারে চার টাকা ২০ পয়সা থেকে বাড়িয়ে ছয় টাকা করতে হবে।  তিনি বলেন নিবন্ধিত দোকান বা প্রতিষ্ঠান ছাড়া কোনো ভ্রাম্যমাণ ব্যক্তি বা প্রতিষ্ঠানকে মোবাইল বিল রিচার্জের সিম দেয়া চলবে না। এছাড়া রিচার্জের সিমে নির্দিষ্ট পরিমাণ টাকা রাখার বাধ্যবাধকতা উঠিয়ে নিতে হবে।