Serial,Title,Date,Author,News
7593,যুক্তরাজ্যের প্রবাসীদের বাংলাদেশে বিনিয়োগ বৃদ্ধির আহবান ডিসিসিআই’র,2014-04-17,ইত্তেফাক রিপোর্ট,যুক্তরাজ্যের ব্যবসায়ীবৃন্দকে বাংলাদেশ থেকে আরো বেশি হারে পণ্য সামগ্রী আমদানি এবং দুদেশের মধ্যে প্রতিষ্ঠানিক যোগাযোগ বাড়ানোর আহবান জানিয়েছে ঢাকা চেম্বার অব কমার্স অ্যান্ড ইন্ডাস্ট্রি ডিসিসিআইর সভাপতি মোহাম্মদ শাহজাহান খান। যুক্তরাজ্যবাংলাদেশ ক্যাটালিস্ট অফ কমার্স অ্যান্ড ইন্ডাস্ট্রিএর চেয়ারম্যান ইকবাল আহমেদ ওবিই এর নেতৃত্বে ১০ সদস্যের একটি প্রতিনিধিদল সমপ্রতি তার সাথে সাক্ষাত্ কালে এ আহ্বান জানানো হয়। তিনি বাংলাদেশ থেকে আরোও বেশি হারে হিমায়িত খাদ্য কৃষিজাত পণ্য কেমিক্যাল চামড়া ও চামড়াজাত পণ্য পাট ও পাটজাত পণ্য এবং তৈরী পোষাক প্রভৃতি আমদানির আহবান জানান। ঢাকা চেম্বারের সভাপতি বলেন বাংলাদেশে বিদেশী বিনিয়োগের ক্ষেত্রে যুক্তরাজ্য দ্বিতীয় স্থানে রয়েছে এবং ২০১২১৩ অর্থবছরে যুক্তরাজ্যে বিভিন্ন প্রতিষ্ঠান ১৫৯ দশমিক ৪৯ মিলিয়ন মার্কিন ডলার বিনিয়োগ করেছে। যুক্তরাজ্যবাংলাদেশ ক্যাটালিস্ট অফ কমার্স অ্যান্ড ইন্ডাস্ট্রিএর সভাপতি বজলুর রশীদ ঊর্ধ্বতন সহসভাপতি এম এ রউফ সহসভাপতি আব্দুল মালিক ও প্রতিনিধিদলের অন্যান্য সদস্যবৃন্দ এ সময় উপস্থিত ছিলেন। বৈঠক কালে যুক্তরাজ্যবাংলাদেশ ক্যাটালিস্ট অফ কমার্স অ্যান্ড ইন্ডাস্ট্রি এর চেয়ারম্যান ইকবাল আহমেদ ওবিই বলেন যুক্তরাজ্যের প্রবাসী বাংলাদেশীরা এ দেশে বিশেষ করে তথ্যপ্রযুক্তি খাতে বিনিয়োগে অত্যন্ত আগ্রহী। এ দেশের ক্ষুদ্র ও মাঝারী উদ্যোক্তাদের সহায়তা করার জন্য প্রবাসী বাংলাদেশীরা অত্যন্ত আগ্রহী। বজলুর রশীদ জানান ভবিষ্যত উদ্যোক্তা তৈরীর জন্য নতুন প্রজন্মকে আগ্রহী করার লক্ষ্যে যুক্তরাজ্যবাংলাদেশ ক্যাটালিস্ট অফ কমার্স স্টুডেন্ট মেম্বারশীপ প্রবর্তনের সিদ্ধান্ত গ্রহণ করেছে।