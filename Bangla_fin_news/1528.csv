Serial,Title,Date,Author,News
1528,তরঙ্গ নিলাম যুদ্ধে জিতলো গ্রামীণফোন,2021-03-09,ইত্তেফাক অনলাইন ডেস্ক,তরঙ্গ নিলাম যুদ্ধে রবিকে হারিয়ে জিতেছেগ্রামীণফোন। নিলামে ২১০০ মেগাহার্টজ ব্যান্ডের শেষ একটি ব্লক নিয়ে সাড়ে ৭ ঘণ্টার যুদ্ধ শেষে জয়ী হয়েছে গ্রামীণফোন।সোমবার দেশের শীর্ষ দুই অপারেটর গ্রামীণফোন ও রবি ওই ব্লকের জন্য নিলামের ডাক চালিয়ে যায় দীর্ঘ সময়। ৮০তম রাউন্ডে গিয়ে রবি সরে দাঁড়ায়। এরপর ৮১তম রাউন্ডে ৪৭ মিলিয়ন ডলার দর উঠলে দুই অপারেটরই না বলে দেয়। তখন নিয়ম অনুযায়ী আগের দরে গ্রামীণফোন এ ব্লক জিতে নেয়।৫ মেগাহার্টজ তরঙ্গের ওই ব্লকের প্রতি মেগাহার্টজের ভিত্তিমূল্য ঠিক হয়েছিল ২৭ মিলিয়ন ডলার। নিলামে ৭৩ শতাংশ বেশি দাম দিয়ে গ্রামীণফোন তা কিনেছে ৪৬ দশমিক ৭৫ মিলিয়ন ডলার দরে।এদিন বেলা দেড়টার দিকে এই ব্লকের নিলাম প্রক্রিয়ার শুরুতেই ডাক থেকে সরে যায় বাংলালিংক আড়াই ঘণ্টা চেষ্টা চালিয়ে রাষ্ট্রায়ত্ত অপারেটর টেলিটকও বিকেল ৪টার দিকে হাল ছেড়ে দেয়।  তবে রবি ও জিপি লেগে থাকায় দর বাড়তেই থাকে। শেষ পর্যন্ত রাত ৮টা ৪০ এ শেষ হাসি হাসে গ্রাহক সংখ্যায় দেশের সবচেয়ে বড় অপারেটর গ্রামীণফোন।শেষ ব্লকের নিলামে জয়ের মধ্য দিয়ে গ্রামীণফোন মোট তরঙ্গের পরিমাণেও চার অপারেটরের মধ্যে শীর্ষস্থান ধরে রাখলো। শেষ নিলামে রবি জিতে গেলে তারাই হত সবচেয়ে বেশি তরঙ্গের মালিক। মূলত এ কারণেই শেষের ওই ৫ মেগাহার্টজের ব্লকটি বড় দুই অপারেটরের কছে গুরুত্বপূর্ণ হয়ে ওঠে।  ....ছবি সংগৃহীতবিটিআরসির হিসাবে গ্রামীণফোনের হাতে সব মিলিয়ে মোট ৩৭ মেগাহার্টজ তরঙ্গ ছিল এতদিন। সোমবারের নিলামে দুই ব্যান্ডের ১০ দশমিক ৪৪ মেগাহার্টজ কেনায় গ্রামীণফোনের হাতে মোট ৪৭ দশমিক ৪৪ মেগাহার্টজ তরঙ্গ হচ্ছে। এয়ারটেলের সাথে একীভূত হওয়ার পর রবির মোট তরঙ্গের পরিমাণ দাঁড়িয়েছিল ৩৬ দশমিক ৪ মেগাহার্টজ। সোমবার আরও ৭ দশমিক ৬ মেগাহার্টজ কিনে তাদের হাতে মোট তরঙ্গ দাঁড়াল ৪৪ মেগাহার্টজ।  বাংলালিংকের হাতে ছিল ৩০ দশমিক ৬ মেগাহার্টজ এখন তা বেড়ে ৪০ মেগাহার্টজ হল। আর রাষ্ট্রায়ত্ত টেলিটক সোমবারের নিলাম থেকে খালি হাতে ফেরায় আগের মতই ২৫ দশমিক ২০ মেগাহার্টজ তরঙ্গ থাকল তাদের।নিলাম শেষে গ্রামীণফোনের ভারপ্রাপ্ত প্রধান নির্বাহী কর্মকর্তা সিইও ইয়েন্স বেকার বলেন এই অতিরিক্ত তরঙ্গের মাধ্যমে আমরা মানুষের বাড়তে থাকা ইন্টারনেট চাহিদা পূরণ করতে সক্ষম হবো। শহরসহ প্রত্যন্ত অঞ্চলে ডিজিটাল সেবার ধারণা পৌঁছে দিতে পারব।রবির ব্যবস্থাপনা পরিচালক ও প্রধান নির্বাহী মাহতাব উদ্দিন আহমেদ নিলাম অনুষ্ঠান শেষে প্রেস ব্রিফিংয়ে বলেন নিলামে যে পরিমাণ তরঙ্গ বরাদ্দ হয় তা কারও জন্যই যথেষ্ট ছিল না।রবির হাতে যে পরিমাণ তরঙ্গ রয়েছে তা দিয়ে গ্রাহকদের উন্নতমানের সেবা দেওয়া সম্ভব হবে বলেন তিনি।ইত্তেফাকএএএম