Serial,Title,Date,Author,News
6179,তিনদিন পর ডিএসইর সূচক কমলো,2015-06-19,ইত্তেফাক রিপোর্ট,টানা তিন কর্মদিবস ঢাকা স্টক এক্সচেঞ্জের ডিএসই সার্বিক মূল্য সূচক বাড়ার পর গতকাল বৃহস্পতিবার কিছুটা কমলো। গতকাল উভয় বাজারে সূচক কমেছে। কমেছে লেনদেনের পরিমাণ। বাজার সংশ্লিষ্টরা বলছেন গত তিন কর্মদিবস টানা দর বৃদ্ধির ফলে কিছু শেয়ারে বিনিয়োগকারীরা মুনাফা তুলে নিতে পারছেন। মুনাফা তুলে নেয়ার প্রবণতা থেকেই বাজারে গতকাল সূচক কমে গেছে।  তথ্যে দেখা গেছে গতকাল ডিএসইর ব্রড ইনডেক্স ডিএসইএক্স ৭ পয়েন্ট কমে ৪ হাজার ৫১৯ পয়েন্টে দাঁড়িয়েছে। ডিএস৩০ মূল্য সূচক ৩ পয়েন্ট কমে ১ হাজার ৭৪২ পয়েন্টে দাঁড়িয়েছে। ডিএসইতে মোট লেনদেন হয়েছে ৪০৬ কোটি ৭৪ লাখ টাকা। যা আগের দিনের চেয়ে ৪০ কোটি ৪১ লাখ টাকা কম। লেনদেনকৃত ৩১২টি কোম্পানির মধ্যে দাম বেড়েছে ১৪৭টির কমেছে ১২১টির এবং অপরিবর্তিত রয়েছে ৪৪টি কোম্পানির শেয়ারের। অপরদিকে চট্টগ্রাম স্টক এক্সচেঞ্জের সিএসই সার্বিক মূল্য সূচক আগের দিনের চেয়ে ২৯ পয়েন্ট কমে ১৩ হাজার ৮৯৩ পয়েন্টে দাঁড়িয়েছে। লেনদেন হয়েছে ৩১ কোটি ৮৪ লাখ টাকা। যা আগের কার্যদিবসের চেয়ে ১৩ কোটি টাকা কম। লেনদেনকৃত ২৪০টি কোমপানির মধ্যে দাম বেড়েছে ৯৪টির কমেছে ১১৭টির এবং অপরিবর্তিত রয়েছে ২৯টি কোম্পানির শেয়ারের।  এদিকে আমান ফিড লিমিটেডের প্রাথমিক গণপ্রস্তাবে আইপিও চাহিদার তুলনায় ১২ দশমিক ৬৩ গুণ আবেদন জমা হয়েছে। কোম্পানিটির আইপিওতে ৭২ কোটি টাকার বিপরীতে মোট ৯১০ কোটি টাকার আবেদন জমা হয়েছে। কোম্পানিটি ১০ টাকা অভিহিত মূল্যের সাথে ২৬ টাকা প্রিমিয়ামসহ ৩৬ টাকা মূল্যে শেয়ার বিক্রির অনুমোদন পেয়েছে। কোম্পানিটি বাজারে ২ কোটি শেয়ার ছাড়বে। এদিকে ডিএসই ও সিএসই জানিয়েছে অস্বাভাবিক দর বাড়ার পেছনে কোনো মূল্য সংবেদনশীল তথ্য নেই বলে জানিয়েছে পুঁজিবাজারে তালিকাভুক্ত মিরাকল ইন্ডাস্ট্রিজ ও রংপুর ডেইরি ফুড। দর বাড়ার কারণ সম্পর্কে পাঠানো নোটিসের জবাবে কোম্পানি কর্তৃপক্ষ এ তথ্য জানিয়েছে। তথ্য পর্যালোচনায় দেখা গেছে গত ৩ কার্যদিবসে মিরাকল ইন্ডাস্ট্রিজের শেয়ারের দর বেড়েছে ১.৬ টাকা। ১৪ জুন কোম্পানির শেয়ারের দর ছিল ১২.৫০ টাকা। ১৭ জুন কোম্পানির শেয়ারের দর বেড়ে ১৪.১০ টাকায় গিয়ে দাঁড়ায়।