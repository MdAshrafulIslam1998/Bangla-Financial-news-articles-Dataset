Serial,Title,Date,Author,News
5570,অর্থায়ন এখন সমস্যা নয় উদ্যোগই আসল,2015-11-25,অনলাইন ডেস্ক,অর্থায়ন এখন কোনো সমস্যা নয়। আপনারা শুধু উদ্যোগ গ্রহণ করুন। এমন উদ্যোগ গ্রহণ করুন যা কর্মসংস্থান সৃষ্টি ও জাতীয় উৎপাদনে অবদান রাখতে পারে। বাংলাদেশ ব্যাংকের গভর্নর আতিউর রহমান ক্ষুদ্র ও মাঝারি খাতের এসএমই উদ্যোক্তাদের উদ্দেশে এ কথা বলেছেন।  বুধবার বাংলা একাডেমির আব্দুল করিম সাহিত্য বিশারদ মিলনায়তনে আয়োজিত ফাইন্যান্সিয়াল লিটারেসি ক্যাম্পেইনবাংলাদেশে স্মল অ্যান্ড মিডিয়াম এন্টারপ্রাইজ খাতের উন্নয়ন সমস্যা ও সম্ভাবনা শীর্ষক সেমিনারে তিনি এ কথা বলেন। সেমিনারে সভাপতিত্ব করেন বাংলাদেশ ব্যাংকের নির্বাহী পরিচালক নির্মল চন্দ্র ভক্ত। বিশেষ অতিথি ছিলেন ডেপুটি গভর্নর সিতাংশু কুমার সুর চৌধুরী অ্যাসোসিয়েশন অব ব্যাংকার্স বাংলাদেশ এর ভাইস চেয়ারম্যান ও ইসলামী ব্যাংকের ব্যবস্থাপনা পরিচালক মোহাম্মদ আব্দুল মান্নান বাংলাদেশ লিজিং অ্যান্ড ফাইন্যান্স কোম্পানিজ অ্যাসোসিয়েশনের চেয়ারম্যান আসাদ খান প্রমুখ।  বাংলাদেশ ব্যাংকের গভর্নর ড. আতিউর রহমান বলেন দারিদ্র্য নিরসনের লক্ষ্যে নিম্ন আয়ের মানুষদের আর্থিক সেবায় অন্তর্ভুক্তির নয়া কৌশল গ্রহণ করেছে বাংলাদেশ ব্যাংক। তিনি বলেন কেন্দ্রীয় ব্যাংকের মূল লক্ষ্য হলো ব্যাংকিং খাতকে কাজে লাগিয়ে দেশের গরিব অসহায় ও আর্থিক সেবাবঞ্চিত অবহেলিত জনগোষ্ঠীকে যত দ্রুত সম্ভব আর্থিক সেবার আওতায় এনে তাদের ভাগ্য পরিবর্তনে সহায়তা করা। সে লক্ষ্যে দেশের বিশাল জনগোষ্ঠীকে উৎপাদন প্রক্রিয়ার হাতিয়ার হিসেবে পরিণত করতে কৃষি এবং ক্ষুদে ও মাঝারি তথা এসএমই খাতে অর্থায়ন বাড়ানোর ওপর বিশেষ জোর দেয়া হয়েছে।  গভর্নর সেমিনারে নারী উদ্যোক্তা উন্নয়নে বাংলাদেশ ব্যাংকের সাফল্য তুলে ধরে বলেন বাংলাদেশ ব্যাংকের নারীবান্ধব উদ্যোগের ফলে বিগত বছরগুলোতে নারী উদ্যোক্তা উন্নয়নে বিশেষ সাফল্য অর্জিত হয়েছে। ২০১৫ সালে সেপ্টেম্বর ত্রৈমাসিক পর্যন্ত সকল ব্যাংক ও আর্থিক প্রতিষ্ঠান ১৭৯০১৭ জন নারী উদ্যোক্তার মাঝে ২৫২১ কোটি টাকা ঋণ বিতরণ করেছে। বিগত ছয় বছরে ব্যাংক ও আর্থিক প্রতিষ্ঠানগুলো সম্মিলিতভাবে ৩১০৭৫৮টি নারী উদ্যোক্তা প্রতিষ্ঠানকে সর্বমোট ১৫৮৮৯ কোটি টাকা ঋণ বিতরণ করেছে।  তিনি উল্লেখ করেন উদ্যোক্তারা প্রায়ই ঋণের সুদহার কমানোর বিষয়ে কথা বলে থাকেন। কিন্তু বাজারভিত্তিক ব্যাংকিং ব্যবস্থায় ব্যাংকারদের পাশাপাশি ঋণের সুদহার নির্ধারণে ঋণ গ্রহীতাদেরও অবদান রয়েছে। আমরা লক্ষ্য করেছি যে ঋণ গ্রহীতারা কিংবা উদ্যোক্তারা বিশেষ করে নারী উদ্যোক্তারা আর্থিক শিক্ষার অভাবে সুদহার নির্ধারণে তেমন কোনো অবদান রাখতে পারছেন না। ফোকাস বাংলা।