Serial,Title,Date,Author,News
1746,এক লাখ ডলার বিদেশে পাঠাতে অনুমোদন লাগবে না,2021-01-06,ইত্তেফাক রিপোর্ট,বিদেশের সঙ্গে ব্যবসায় সংযোগ রয়েছে এমন প্রতিষ্ঠানগুলো বাংলাদেশ ব্যাংকের অনুমোদন ছাড়াই এক লাখ ডলার বিদেশে পাঠাতে পারবে। প্রয়োজনীয় খরচ মেটাতে এ অর্থ তারা বাইরে পাঠাতে পারবে জানিয়ে বাংলাদেশ ব্যাংকের বৈদেশিক মুদ্রানীতি বিভাগ গত সোমবার একটি প্রজ্ঞাপন জারি করেছে।যারা আমদানিনির্ভর ব্যবসা করেন এবং কাঁচামালের বড় অংশ আমদানি করেন তারা এর ফলে উপকৃত হবেন। এতে প্রতিবার টাকা পাঠানোর জন্য কেন্দ্রীয় ব্যাংকে যেতে হবে না। বিদেশি প্রতিষ্ঠানগুলোর চাহিদার পরিপ্রেক্ষিতে বাংলাদেশ ব্যাংক এ সিদ্ধান্ত নিয়েছে বলে জানা গেছে। এর আগে গত নভেম্বরে একটি প্রজ্ঞাপনের মাধ্যমে আয়কর বিবরণীতে ঘোষিত বিগত বছরের বিক্রির ১ শতাংশ পরিমাণ অর্থ বিদেশি মুদ্রায় পাঠানোর আওতা বাড়ানো হয়।নতুন প্রজ্ঞাপনে কেন্দ্রীয় ব্যাংক শুধু প্রশিক্ষণ ও পরামর্শ ফির মধ্যে সীমিত না রেখে অন্যান্য যৌক্তিক ব্যয় বাবদ অর্থ বিদেশে পাঠানোর অনুমোদন দেয়। অডিট ফি সার্টিফিকেশন ফি কমিশনিং ফি টেস্টিং ফি মূল্যায়ন ফি বিদেশে পাঠানো যাবে বলে জানায়। নতুন প্রজ্ঞাপনে বিগত বছরের বিক্রির ১ শতাংশ বা ১ লাখ ডলারের সীমা রাখা হয়েছে। এ দুটির মধ্যে যেটি বেশি হবে তা চলতি ব্যয় নির্বাহের জন্য সংশ্লিষ্ট ব্যবসাপ্রতিষ্ঠান বিদেশে পাঠাতে পারবে। ফলে বিক্রি পর্যাপ্ত না হলেও যৌক্তিক প্রয়োজনে হঠাত্ বেশি করে অর্থ বিদেশে পাঠানোর দরকার হলে কেন্দ্রীয় ব্যাংকের অনুমোদন ছাড়াই বিদেশে সময়মতো অর্থ পাঠানো যাবে।ইত্তেফাককেকে