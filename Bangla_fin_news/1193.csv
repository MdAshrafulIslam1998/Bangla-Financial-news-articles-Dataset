Serial,Title,Date,Author,News
1193,বাণিজ্য মন্ত্রণালয়ের সিদ্ধান্তকে সাধুবাদ ইভ্যালির,2021-06-24,ইত্তেফাক অনলাইন ডেস্ক,ইকমার্স ইস্যুতে সদ্য গৃহীত বাণিজ্য মন্ত্রণালয়ের সিদ্ধান্তকে সাধুবাদ জানিয়েছে ইকমার্স মার্কেটপ্লেস ইভ্যালি। গ্রাহক পণ্যের সরবরাহ বুঝে পাওয়ার পরই ইকমার্স প্রতিষ্ঠানগুলো সেই পণ্যের মূল্য পাবে এমন সিদ্ধান্তকে স্বাগত জানিয়েছেন ইভ্যালির প্রতিষ্ঠাতা ও প্রধান নির্বাহী মোহাম্মদ রাসেল।বৃহস্পতিবার ২৪ জুন বাণিজ্য মন্ত্রণালয়ে ইকমার্স ইস্যুতে এক বৈঠক অনুষ্ঠিত হয়। এতে বাণিজ্য মন্ত্রণালয়ের ডব্লিউটিও সেলের সঙ্গে তথ্য ও যোগাযোগ প্রযুক্তি আইসিটি বিভাগ এবং ইকমার্স ব্যবসায়ীদের সংগঠন ইক্যাবের প্রতিনিধিরা অংশ নেন।   . ........এই বৈঠকে সিদ্ধান্ত আসে যে ইকমার্স প্রতিষ্ঠানগুলো এখন থেকে ক্রেতাদের কাছে পণ্য ডেলিভারির পরই টাকা পাবে। বাংলাদেশ ব্যাংক তাদের এসব লেনদেন নিয়ন্ত্রণ করবে।এ বিষয়ে ইভ্যালির প্রধান নির্বাহী মোহাম্মদ রাসেল বলেন বাংলাদেশে এখন পর্যন্ত কোনো ইকমার্স নীতিমালা নেই যার জন্য ইভ্যালি নিজেও দীর্ঘদিন অ্যাডভোকেসি করে আসছে। আজকের এই সিদ্ধান্ত সেই নীতিমালা প্রণয়নের প্রথম ধাপ বলেই আমরা বিশ্বাস করি। এর ফলে গ্রাহক মার্চেন্ট মার্কেটপ্লেসসহ পুরো ইকোসিস্টেমই উপকৃত হবে বলে আমাদের বিশ্বাস। যেকোনো রেগুলেটরি থেকে আসা সিদ্ধান্ত শুধু ইভ্যালি না বরং সবার জন্যই প্রযোজ্য হবে। আমরা এর সাধুবাদ জানাই।ইত্তেফাকএনএ