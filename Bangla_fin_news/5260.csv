Serial,Title,Date,Author,News
5260,নভোএয়ারে এটিআর উড়োজাহাজের উদ্বোধন,2016-03-22,অনলাইন ডেস্ক,বেসরকারি বিমান সংস্থা নভোএয়ার এর বিমান বহরে যুক্ত হয়েছে ৬৮টি আসন বিশিষ্ট তিনটি এটিআর ৭২৫০০ মডেলের উড়োজাহাজ। মঙ্গলবার হযরত শাহজালাল আন্তর্জাতিক বিমানবন্দরের কনফারেন্স রুমে এর কার্যক্রম আনুষ্ঠানিকভাবে উদ্বোধন করেন বেসামরিক বিমান পরিবহন ও পর্যটন মন্ত্রী রাশেদ খান মেনন।  একইসাথে নভোএয়ার এর সৈয়দপুর বরিশাল এবং রাজশাহী রুটে ফ্লাইট পরিচালনারও আনুষ্ঠানিক উদ্বোধন করেন। নতুন তিনটি উড়োজাহাজ যুক্ত হওয়ায় নভোএয়ার এর বহরে উড়োজাহাজ সংখ্যা ছয় এ উন্নীত হয়েছে।  নভোএয়ার এর ব্যবস্থাপনা পরিচালক মফিজুর রহমান বলেন ৬৮টি আসন বিশিষ্ট এটিআর ৭২৫০০ মডেলের উড়োজাহাজ দিয়ে সৈয়দপুর রুটে প্রতিদিন দুইটি করে ফ্লাইট পরিচালনা করছে নভোএয়ার। এছাড়া ১লা এপ্রিল থেকে রাজশাহী রুটে সোম বুধ ও শুক্রবারে প্রতিদিন একটি ফ্লাইট ও ২রা এপ্রিল থেকে বরিশাল রুটে মঙ্গল বৃহস্পতি শনি ও রোববার প্রতিদিন একটি ফ্লাইট পরিচালনা করা হবে। এর ফলে অভ্যন্তরীণ রুটের সাতটি গন্তব্যেই ফ্লাইট পরিচালনা করবে নভোএয়ার।  তিনি আরও বলেন চট্টগ্রাম যশোর কক্সবাজার সিলেট সৈয়দপুর রাজশাহী ও বরিশালের সম্মানিত যাত্রীরা ঢাকায় কানেক্টিং ফ্লাইটের মাধ্যমে এক গন্তব্য থেকে আরেক গন্তব্যে ভ্রমণ করতে পারবেন মাত্র ছয় হাজার টাকায়। এর ফলে দেশের পর্যটন শিল্প ও ব্যবসা বাণিজ্যের প্রসারেও সহায়তা করবে বলে আশা প্রকাশ করেন তিনি।  বর্তমানে ঢাকা থেকে চট্টগ্রাম কক্সবাজার সৈয়দপুর সিলেট ও যশোর রুটে ফ্লাইট পরিচালনা করছে নভোএয়ার। এছাড়াও আন্তর্জাতিক রুটে ঢাকাইয়াঙ্গুন রুটে সপ্তাহে তিনটি করে ফ্লাইট পরিচালনা করছে বিমান সংস্থাটি। শিগগিরই কলকাতা গৌহাটি ও কাঠমুন্ডুতে ফ্লাইট পরিচালনা শুরু করবে নভোএয়ার।  এ সময় বেসামরিক বিমান চলাচল কর্তৃপক্ষের সদ্য বিদায়ী চেয়ারম্যান এয়ার ভাইস মার্শাল এম সানাউল হক বেসামরিক বিমান চলাচল কর্তৃপক্ষের সদ্য নিযুক্তপ্রাপ্ত চেয়ারম্যান এয়ার ভাইস মার্শাল এহসানুল গনি চৌধুরী বেসামরিক বিমান চলাচল কর্তৃপক্ষ ও হযরত শাহজালাল আন্তর্জাতিক বিমানবন্দরের উর্ধ্বতন কর্মকর্তা ইবিএল ব্যাংকের উর্ধ্বতন কর্মকর্তা ও নভোএয়ার এর উর্ধ্বতন কর্মকর্তারা উপস্থিত ছিলেন।