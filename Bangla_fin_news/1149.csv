Serial,Title,Date,Author,News
1149,আজ থেকে চেক ক্লিয়ারিংয়ে নতুন সময়সূচি,2021-07-05,ইত্তেফাক রিপোর্ট,করোনাভাইরাসের বিস্তার রোধে গত বৃহস্পতিবার থেকে আগামী বুধবার পর্যন্ত কঠোর বিধিনিষেধেও সীমিত পরিসরে আজ সোমবার থেকে ব্যাংক খোলা। এ সময় নিরবচ্ছিন্ন ব্যাংকিংসেবা অব্যাহত রাখতে আন্তঃব্যাংক চেক নিষ্পত্তির নতুন সময়সূচি ঘোষণা করেছে বাংলাদেশ ব্যাংক। কেন্দ্রীয় ব্যাংকের পেমেন্ট সিস্টেমস ডিপার্টমেন্টে এ নির্দেশনা দিয়েছে।বিধিনিষেধ চলাকালীন সময়ে বাংলাদেশ ব্যাংকে স্থাপিত রিয়েল টাইম গ্রস সেটেলমেন্ট বা আরটিজিএস স্বয়ংক্রিয় চেক নিকাশ ঘর বাংলাদেশ অটোমেটেড ক্লিয়ারিং হাউজবিএসিএইচ বা ব্যাচ এবং বাংলাদেশ ইলেকট্রনিক ফান্ডস্ ট্রান্সফার নেটওয়ার্ক বিইএফটিএনএই তিন প্ল্যাটফরমের কার্যক্রমও সীমিত পরিসরে চালু থাকবে। এসব সেবার মাধ্যমে এক শাখা থেকে অন্য শাখায় বা অন্য ব্যাংকের গ্রাহককে অর্থ পরিশোধ ও স্বয়ংক্রিয় চেক নিষ্পত্তি করে থাকে। এছাড়া বিএসিএইচয়ের মাধ্যমে হাই ভ্যালু চেক ৫ লাখ টাকার বেশি এবং রেগুলার ভ্যালু চেকের ৫ লাখ টাকার কম নিকাশ ব্যবস্থার নতুন সময়সূচি নির্ধারণ করা হয়েছে। লকডাউনে ব্যাংক খোলা না বন্ধ সিদ্ধান্ত আজ ....নতুন নির্দেশনা অনুযায়ী ৫ লাখ টাকার বেশি অংকের চেক ক্লিয়ারিংয়ের জন্য বেলা সাড়ে ১১টার মধ্যে পাঠাতে হবে। এসব চেক দুপুর ১টার মধ্যে নিষ্পত্তি হবে। আর যে কোনো রেগুলার চেক দুপুর ১২টার মধ্যে ক্লিয়ারিং হাউজে পাঠাতে হবে। এসব চেক দুপুর ২টার মধ্যে নিষ্পত্তি হবে। পরবর্তী নির্দেশনা না দেওয়া পর্যন্ত সরকার ঘোষিত বিধিনিষেধের দিনগুলোতে এই সময়ে চেক ক্লিয়ারিং করবে বিএসিএইচ।  আরটিজিএসএর লেনদেন হবে সকাল ১০টা থেকে দুপুর দেড়টা পর্যন্ত। তবে কাস্টমস শুল্ককরাদি ফি চার্জ প্রভৃতি পরিশোধ ও আন্তঃব্যাংক লেনদেন আরটিজিএসএর মাধ্যমে দুুপুর আড়াইটা পর্যন্ত পরিশোধ করা যাবে। বাংলাদেশ ইলেকট্রনিক ফান্ডস্ ট্রান্সফার নেটওয়ার্ক বিইএফটিএন সেবা আগের নিয়মে চলবে বলে নির্দেশনায় বলা হয়েছে। টানা ৪ দিন ব্যাংক বন্ধ সোমবার থেকে নতুন সময়সূচি ....এদিকে আজ থেকে ব্যাংকিং সময়সূচি হবে সকাল ১০টা থেকে দুপুর দেড়টা পর্যন্ত। লেনদেনপরবর্তী আনুষঙ্গিক কার্যক্রম শেষ করার জন্য ব্যাংক খোলা থাকবে বিকাল ৩টা পর্যন্ত।ইত্তেফাককেকে