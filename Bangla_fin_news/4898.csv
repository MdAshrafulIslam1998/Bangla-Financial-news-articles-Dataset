Serial,Title,Date,Author,News
4898,ক্ষুদ্র ঋণগ্রহীতাদের সুরক্ষায় ব্র্যাকের আন্তর্জাতিক স্বীকৃতি,2016-09-01,ইত্তেফাক রিপোর্ট,মাইক্রোফাইন্যান্স বা ক্ষুদ্রঋণ কর্মসূচির সেবাগ্রহীতাদের সুরক্ষায় অঙ্গীকার বাস্তবায়নের স্বীকৃতিস্বরূপ এ বছর স্মার্টএর সনদ পেয়েছে ব্র্যাক। এই সম্মাননা অর্জনের মাধ্যমে বাংলাদেশের কোন প্রতিষ্ঠান এই প্রথমবারের মতো বিশ্বব্যাপী সুপরিচিত ও নেতৃস্থানীয় আরও ৬৩টি আর্থিক প্রতিষ্ঠানের সঙ্গে যুক্ত হলো।  যুক্তরাষ্ট্রের ওয়াশিংটন ডিসিতে বৃহস্পতিবার স্মার্ট ক্যাম্পেইন থেকে এই সম্মাননা ঘোষণা করা হয়। ক্লায়েন্ট প্রোটেকশন সার্টিফিকেশন একটি নিরপেক্ষ তৃতীয় পক্ষ দ্বারা মূল্যায়িত সর্বজনীন স্বীকৃতি। আর্থিক প্রতিষ্ঠানগুলো তাদের সেবাগ্রহীতাদের সুরক্ষাকল্পে কতোটা সন্তোষজনকভাবে আন্তর্জাতিক মানদণ্ড অনুসরণ করে তার ওপর ভিত্তি করে এই সনদ দেওয়া হয়।  এই সনদ অর্জনের জন্য স্মার্ট ক্যাম্পেইনের ক্লায়েন্ট প্রোটেকশন নীতিমালার সঙ্গে সামঞ্জস্য রাখতে ব্র্যাক তার নীতিমালা এবং কার্যপ্রণালীর নিবিড় নিরীক্ষার মাধ্যমে অগ্রসর হয়েছে। এই প্রক্রিয়ায় ব্র্যাকের ক্ষুদ্রঋণ কর্মসূচির গ্রাহকের প্রতি শ্রদ্ধাশীল আচরণ স্বচ্ছতা ন্যায্য মূল্যে সেবাদান এবং অতিমাত্রায় ঋণগ্রস্ততা প্রতিরোধ প্রভৃতি বিষয়গুলো খতিয়ে দেখা হয়। স্মার্ট সার্টিফিকেশন প্রক্রিয়ায় প্রথমে পুঙ্খানুপুঙ্খভাবে নথিপত্র মূল্যায়নের পর ব্র্যাক কর্তৃপক্ষ কর্মীবৃন্দ এবং ঋণগ্রহীতাদের সরাসরি সাক্ষাৎকার ও কর্মকাণ্ড পরিদর্শন করা হয়। মাইক্রোফিনানজা রেটিং নামে একটি আন্তর্জাতিক বিশেষায়িত ক্ষুদ্রঋণ রেটিং এজেন্সি এই প্রক্রিয়া পরিচালনা করে।  এই বিরল সম্মান অর্জনের পর ব্র্যাকের মাইক্রোফাইন্যান্স কর্মসূচির পরিচালক শামেরান আবেদ তাঁর প্রতিক্রিয়ায় বলেন স্মার্ট সার্টিফিকেট পেয়ে আমরা অত্যন্ত আনন্দিত। সেবাগ্রহীতাদেরকেই আমরা সর্বাধিক গুরুত্ব দিই। এই অর্জন দরিদ্রদের চাহিদানুযায়ী দায়িত্বশীলভাবে আর্থিক সেবাদানে আমাদের কর্মসূচির কার্যকারিতাই প্রমাণ করে।    ইত্তেফাকএমআই