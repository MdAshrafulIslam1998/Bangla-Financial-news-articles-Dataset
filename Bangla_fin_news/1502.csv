Serial,Title,Date,Author,News
1502,সামাজিক ব্যবসায় গ্রামীণ ইউনিক্লোর ১০ বছর পূর্তি,2021-03-20,ইত্তেফাক অনলাইন ডেস্ক,বাংলাদেশের খুচরা পোশাক বিক্রয় খাতে সামাজিক ব্যবসায় প্রতিষ্ঠান ইউনিক্লো সোশ্যাল বিজনেস লিমিটেড প্রতিষ্ঠার ১০ বছর উদযাপন করছে। তারা ১০ বছর ধরে বাংলাদেশে গ্রামীণ ইউনিক্লো ব্র্যান্ড নামে ব্যবসা ও নিজেদের কর্মকাণ্ড পরিচালনা করছে। প্রতিষ্ঠানটি সারা বিশ্বে বিভিন্ন প্রসিদ্ধ ও নামকরা ব্র্যান্ড যেমন ইউনিক্লো জি ইউ থিওরি জে ব্র্যান্ড পি. এল. এস. টি প্রিন্সেস টাম টামসহ আরও অন্যান্য ব্র্যান্ডের মৌলিক প্রতিষ্ঠান। মূলত বাংলাদেশের সামাজিক উন্নয়নে ভূমিকা রাখার উদ্দেশ্যে এই ব্র্যান্ডটি যাত্রা শুরু করেছে ১০ বছর আগে।শুরুতে ব্র্যান্ডটি গ্রামের নারীদের মধ্যে ১ ডলারে পোশাক বিক্রয়ের মাধ্যমে যাত্রা শুরু করে। ২০১৩ সালের জুলাই মাসে প্রথম শোরুম ওপেনের মাধ্যমে সরাসরি পোশাক ব্যবসায় যুক্ত হয়।প্রতিষ্ঠাবার্ষিকী উপলক্ষে ব্র্যান্ডটির ব্যবস্থাপনা পরিচালক নাজমুল হক বলেন বাংলাদেশের মানুষের লাইফস্টাইল পরিবর্তনের জন্য ও সমাজের কল্যাণের জন্য প্রতিনিয়ত আমাদের যে প্রচেষ্টা সেটি এক দিনের নয়। আজকের যে অর্জন সেটির যাত্রা শুরু ২০১০ সালের সেপ্টেম্বর মাসে। আমরা শুরুতে গ্রামের নারীদের মধ্যে স্বাস্থ্য সচেতনা সৃষ্টির লক্ষ্যে স্যানিটারি প্রোডাক্ট ও পোশাক বিক্রি করতাম। এরপর ২০১৩ সালে আরও অধিকতর ভাবে সামগ্রিক বাংলাদেশের মানুষের জীবনধারা উন্নয়নের জন্য প্রথম টি স্টোরের মাধ্যমে তৈরি পোশাক বিক্রয়ের মূলধারার সামাজিক ব্যবসায়ের যাত্রা শুরু করে। স্টোরের যাত্রা শুরুর পর থেকে অপেক্ষাকৃত সাশ্রয়ী মূল্যে বিভিন্ন ইউনিক ও ফাংশনাল পোশাক ব্যতিক্রমী স্টোর ব্যবস্থাপনার ও জাপানিজ মান নিয়ন্ত্রণ এবং তত্ত্বাবধানের মাধ্যমে বিক্রয় করে আসছি। ব্যবসায় থেকে অর্জিত মুনাফা পুরোপুরিভাবে আমরা ব্যবসায় সম্প্রসারণ কর্মসংস্থান সৃষ্টি ও সামাজিক উন্নয়নে ব্যয় করছি। আমরা নিশ্চিত করতে চেষ্টা করছি আরামদায়ক পোশাক শপ ও লাইফস্টাইল।বর্তমানে ঢাকা ও আশেপাশের শহরে শোরুম থাকলেও এই সামাজিক ব্যবসার অবদান সারা দেশে ছড়িয়ে দিতে চায় প্রতিষ্ঠানটি। তাদের ভবিষ্যতের তিনটি উদ্দেশ্যের মধ্যে থাকছে প্রতিষ্ঠানে কর্মরত মানবসম্পদকে সর্বোচ্চ গুরুত্ব দিয়ে বিশ্ববাজারের উপযোগী মানবসম্পদে পরিণত করা ও সর্বোচ্চ মানের কর্মপরিবেশ প্রদানের মাধ্যমে আদর্শ প্রতিষ্ঠানে পরিনত হওয়া। দ্বিতীয়ত দেশীয় পোশাক শিল্পের প্রযুক্তি উৎকর্ষতা ও কমপ্লাইয়েন্স উন্নয়নের জন্য একসাথে কাজ করা ও গার্মেন্টস শিল্পে নিয়োজিত মানবসম্পদকে প্রয়োজনীয় প্রশিক্ষণ প্রদান করা যা সুস্থ ও সঠিক জীবনযাপনে সহায়তা করবে। তৃতীয়ত অসহায় ও দুস্থ মানুষের পাশে দাঁড়িয়ে সহযোগিতা করা এবং এর মাধ্যমে তাদের নিজের পায়ে দাঁড়াতে সহযোগিতা করা।বিভিন্ন ফাংশনাল পোশাকের মাধ্যমে জীবনধারা পরিবর্তনের বিশেষ প্রচেষ্টার অংশ হিসেবে নতুন অনেক কালেকশন যুক্ত হয়েছে যার মধ্যে ইউ ভি প্রোটেকশন কামিজ যা সূর্যের অতি বেগুনি রশ্মি থেকে ত্বককে রক্ষা করে। এছাড়া রয়েছে নন আয়রন স্পেশাল ইজি কেয়ার শার্ট ও জাপানের বিখ্যাত কাহিকারা ডেনিম ড্রাই কালেকশন সফট অ্যান্ড স্ট্রেস কালেকশন স্ট্রেস প্যান্টস ও ৯৯০ টাকার সাশ্রয়ী মূল্যের শার্ট সহ আরও অনেক কিছু।এছাড়া ক্রেতাদের কেনাকাটায় স্ক্র্যাচ কার্ডের মাধ্যমে থাকছে শর্ত সাপেক্ষে ৮০ শতাংশ পর্যন্ত ছাড় ও বিভিন্ন গিফট।ইত্তেফাকএমএএম