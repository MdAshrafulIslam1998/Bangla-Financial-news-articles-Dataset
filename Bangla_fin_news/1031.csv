Serial,Title,Date,Author,News
1031,কাহারোলে সুগন্ধি জাতের ধান চাষে ব্যস্ত কৃষক,2021-08-12,কাহারোল দিনাজপুর সংবাদদাতা,শ্রাবণের শেষ সপ্তাহে কাঙ্ক্ষিত বৃষ্টি হওয়ায় কাহারোলে এখন সুগন্ধি ব্রি ধান৩৪ আবাদে ব্যস্ত সময় পার করছেন আমন চাষিরা।কাহারোল কৃষি অধিদপ্তর সূত্রে জানা গেছে চলতি মৌসুমে উপজেলায় ৩ হাজার ৫০০ হেক্টর জমিতে সুগন্ধি ব্রি ধান৩৪ আবাদের লক্ষ্যমাত্রা নির্ধারণ করা হয়েছে। বোরো মৌসুমে ধানের ফলন ও দাম ভালো পাওয়ায় এবার আমন আবাদে ঝুঁকেছেন চাষিরা।  চাষি মো. মফিজ উদ্দীন জানান তিনি ১২ বিঘা জমিতে সুগন্ধি ব্রি ধান৩৪ জাতের ধান আবাদ করছেন। কাহারোল কৃষি সম্প্রসারণ অধিদপ্তরের কৃষি কর্মকর্তা কৃষিবিদ আবু জাফর মো. সাদেক জানান কৃষকদের আমন চাষে সব প্রকার সহযোগিতা ও পরামর্শ দিচ্ছে কৃষি বিভাগ।ইত্তেফাকএমআর