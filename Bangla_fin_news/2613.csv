Serial,Title,Date,Author,News
2613,ইউএসবাংলার বহরে যুক্ত হলো একাদশ এয়ারক্রাফট,2019-10-19,অনলাইন ডেস্ক,নতুন একটি এটিআর ৭২৬০০ বিমানবহরে যোগ দেওয়ায় বর্তমানে ইউএসবাংলা এয়ার লাইন্সের এয়ারক্রাফটের সংখ্যা এগারোটি। যা বাংলাদেশের বেসরকারি বিমান পরিবহন সংস্থার মধ্যে সর্বোচ্চ। চতুর্থ এটিআর ৭২৬০০ এয়ারক্রাফট শনিবার বিকাল ৪টা ৩০ মিনিটে ঢাকার হযরত শাহজালাল আন্তর্জাতিক বিমানবন্দরে অবতরণ করে। আনুষ্ঠানিকভাবে এয়ারক্রাফটটি গ্রহণ করেন ইউএসবাংলা এয়ারলাইন্সের প্রধান উপদেষ্টা ক্যাপ্টেন আহমেদ শিকদার।ফ্রান্সের মোরল্যাক্স এয়ারপোর্ট থেকে মিশর ও ওমান হয়ে নতুন সংযোজিত নিউ এয়ারক্রাফটটি হযরত শাহজালাল আন্তর্জাতিক বিমানবন্দরে অবতরণ করে। অবতরণের পর এয়ারলাইন্সের সার্বিক উন্নতির জন্য দোয়া কামনা করা হয়।নতুন যুক্ত হওয়া এটিআর ৭২৬০০ এয়ারক্রাফটটিতে ৭২টি আসন রয়েছে। যা দিয়ে ভবিষ্যৎ পরিকল্পনার অংশ হিসেবে অভ্যন্তরীণ রুটে অধিকতর ফ্লাইট পরিচালনা করা হবে বলে প্রতিষ্ঠানটির পক্ষ থেকে এক সংবাদ বিজ্ঞপ্তিতে জানানো হয়েছে।আরো পড়ুন  ...ক্যাসিনো কেলেঙ্কারিতে জড়িত কাউকে ঠাঁই দেবে না শেখ হাসিনা৪র্থ এটিআর ৭২৬০০ এয়ারক্রাফটটি হযরত শাহজালাল আন্তর্জাতিক বিমান বন্দরে অবতরণের সময় ইউএসবাংলা এয়ারলাইন্স ও বেসামরিক বিমান চলাচল কর্তৃপক্ষের ঊর্ধ্বতন কর্মকর্তারা উপস্থিত ছিলেন।  ....উল্লেখ্য ১৭ জুলাই ২০১৪ দুটি ড্যাশ৮কিউ৪০০ এয়ারক্রাফট দিয়ে ইউএসবাংলা ঢাকা থেকে যশোরে উদ্বোধনী ফ্লাইট পরিচালনার মাধ্যমে যাত্রা শুরু করে। নতুন যুক্ত হওয়া এটিআর ৭২৬০০ সহ বর্তমানে ইউএসবাংলার বিমানবহরে মোট এগারোটি এয়ারক্রাফট রয়েছে যার মধ্যে ৪টি বোয়িং ৭৩৭৮০০ তিনটি ড্যাশ৮কিউ৪০০ ও চারটি এটিআর ৭২৬০০।ফ্লাই ফাস্টফ্লাই সেফ শ্লোগান নিয়ে যাত্রা শুরু করা ইউএসবাংলা এয়ারলাইন্স অধিকতর অভ্যন্তরীণ ফ্লাইট পরিচালনার লক্ষ্যে খুব শিগগির আরও দুটি এটিআর ৭২৬০০ এয়ারক্রাফট বিমান বহরে যুক্ত করার পরিকল্পনা রয়েছে।বর্তমানে অভ্যন্তরীণ সকল রুটসহ আন্তর্জাতিক রুট কলকাতা চেন্নাই মাস্কাট দোহা কুয়ালালামপুর সিঙ্গাপুর ব্যাংকক ও গুয়াংজু রুটে নিয়মিত ফ্লাইট পরিচালনা করে আসছে। সংবাদ বিজ্ঞপ্তি।ইত্তেফাকবিএএফ