Serial,Title,Date,Author,News
3780,আজ আয়কর দিবস,2017-11-30,অনলাইন ডেস্ক,আজ ৩০ নভেম্বর বৃহস্পতিবার জাতীয় আয়কর দিবস। ব্যক্তিশ্রেণীর করদাতাদের আয়কর রিটার্ন জমা দেওয়ার শেষ দিন। আজকের মধ্যে আয়কর রিটার্ন জমা না দিলে প্রযোজ্য করের উপর মাসে দুই শতাংশ হারে সুদ গুণতে হবে। প্রতিদিনের জন্যও এ সুদ হিসাব হবে। এছাড়া আয়কর রিটার্ন জমা না দেওয়ার জন্য জরিমানাও গুণতে হবে।  গত বছর থেকে জাতীয় রাজস্ব বোর্ড এনবিআর ৩০ নভেম্বরকে আয়কর দিবস হিসেবে পালন করছে। ওই দিনই আয়কর রিটার্ন জমা দেওয়ার শেষ দিন। তবে ওই দিন সরকারি ছুটি থাকলে পরবর্তী খোলার দিন আয়কর দিবস হিসেবে পালিত হবে।  এর আগে ৩০ সেপ্টেম্বর আয়কর দিবস হিসেবে পালিত হতো। ব্যবসায়ীসহ বিভিন্ন সংগঠনের দাবির পর সময়সীমা দুই কিংবা তিন মাস বাড়ানো হতো। এটি এক ধরণের নিয়মে পরিণত হয়ে যাওয়ায় ৩০ সেপ্টেম্বর আয়কর রিটার্ন দাখিলের শেষ হিসেবে গুরুত্ব হারায়। এর পর ৩০ নভেম্বরকে আয়কর দিবস হিসেবে ঘোষণা করে সরকার।  এই সময়সীমা পার হওয়ার পরই রিটার্ন দাখিলে বাড়তি সুদ গুণতে হবে। এছাড়া বিদ্যমান আয়কর অধ্যাদেশ অনুযায়ী রিটার্ন দাখিল না করলে কারাদণ্ডের বিধানও রয়েছে। যদিও সময়মত রিটার্ন জমা না দেওয়ার জন্য এখন পর্যন্ত কারো উপর এই দণ্ড আরোপের খবর পাওয়া যায়নি।  ইত্তেফাকএমআর