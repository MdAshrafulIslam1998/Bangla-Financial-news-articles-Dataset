Serial,Title,Date,Author,News
2369,অর্থনৈতিকভাবে ক্ষতিগ্রস্ত ২০ দেশের তালিকায় বাংলাদেশ,2020-03-06,ইত্তেফাক রিপোর্ট,করোনা ভাইরাসের কভিড১৯ কারণে চীনের বিরূপ অর্থনীতির প্রভাব বিশ্বের অন্য দেশগুলোতেও পড়ছে। চীনের অর্থনীতির দুর্দশার ফলে ক্ষতিগ্রস্ত শীর্ষ ২০ দেশের তালিকায় রয়েছে বাংলাদেশেরও নাম। জাতিসংঘের বাণিজ্য ও উন্নয়ন বিষয়ক সংস্থা আঙ্কটাড এর প্রতিবেদনে এমনটি উল্লেখ করা হয়েছে।গ্লোবাল ট্রেড ইম্প্যাক্ট অব দ্য করোনা ভাইরাস এপিডেমিক শিরোনামে আঙ্কটাডের প্রতিবেদনে বলা হয়েছে এ ভাইরাসের কারণে চীনের মধ্যবর্তী পণ্য রপ্তানি ২ শতাংশ কমলে যে ২০টি দেশ আন্তর্জাতিক বাণিজ্যে সবচেয়ে বেশি ক্ষতিগ্রস্ত হবে বাংলাদেশ তার একটি। চীনের সাপ্লাই চেইন যদি ২ শতাংশ ক্ষতিগ্রস্ত হয় তাহলে এই ২০টি দেশের অর্থনীতিতে ৫০ বিলিয়ন ডলার ক্ষতি হতে পারে। করোনা ভাইরাসের কারণে বাংলাদেশের বস্ত্র ও তৈরি পোশাক শিল্প কাঠ ও আসবাব শিল্প এবং চামড়া শিল্পে ক্ষতির আশঙ্কা করছে জাতিসংঘ। প্রতিবেদন অনুযায়ী চীনের অর্থনীতি শ্লথ হওয়ায় সবচেয়ে বেশি প্রভাব পড়বে বাংলাদেশের চামড়া শিল্পে। এই শিল্পে দেড় কোটি ডলার ক্ষতির আশঙ্কা করা হচ্ছে।চীনের রপ্তানি কমায় সবচেয়ে বেশি ইউরোপীয় ইউনিয়নে ক্ষতির আশঙ্কা করা হচ্ছে। এছাড়া অন্য যে দেশগুলো ক্ষতির মুখে পড়বে তার মধ্যে রয়েছেযুক্তরাষ্ট্র জাপান দক্ষিণ কোরিয়া তাইওয়ান ভিয়েতনাম বেলারুশ ব্রাজিল বেলজিয়াম কম্বোডিয়া কানাডা কোস্টারিকা হংকং ভারত ইন্দোনেশিয়া ইসরায়েল মালয়েশিয়া মেক্সিকো মরক্কো নিউজিল্যান্ড নরওয়ে পাকিস্তান ফিলিপাইন সৌদি আরব সুইজারল্যান্ড থাইল্যান্ড তুরস্ক যুক্তরাজ্য তিউনিশিয়া ও ইউক্রেন।