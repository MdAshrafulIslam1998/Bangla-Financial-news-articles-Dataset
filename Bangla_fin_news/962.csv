Serial,Title,Date,Author,News
962,নিউ ডেভেলপমেন্ট ব্যাংকের সদস্যপদ পেলো বাংলাদেশ,2021-09-02,ইত্তেফাক অনলাইন ডেস্ক,বিশ্বের পাঁচটি উদীয়মান অর্থনীতির জোট ব্রিকস প্রতিষ্ঠিত নিউ ডেভেলপমেন্ট ব্যাংকের এনডিবি সদস্যপদ পেয়েছে বাংলাদেশ। গত ২০ আগস্ট এনডিবি বোর্ড অব গভর্নরসের বৈঠকে বাংলাদেশকে অনুমোদন দেওয়া হয়েছে বলে বৃহস্পতিবার এক সংবাদ বিজ্ঞপ্তিতে জানিয়েছে ইআরডি।এ বিষয়ে অর্থমন্ত্রী আ হ ম মোস্তফা কামাল বলেন আমাদের স্বাধীনতার ৫০ বছর পূর্তির এক গুরুত্বপূর্ণ সময়ে এনডিবিতে বাংলাদেশের সদস্য পদ নতুন অংশীদারিত্বের পথ প্রশস্ত করেছে। প্রধানমন্ত্রী শেখ হাসিনার উন্নয়ন লক্ষ্য অর্জনে এনডিবিতে সদস্য পদ একটি গুরুত্বপূর্ণ পদক্ষেপ। নিউ ডেভেলপমেন্ট ব্যাংকের সদস্য হলো বাংলাদেশ ...দ্রুত অনুমোদন দেওয়ার জন্য এনডিবি বোর্ডকে ধন্যবাদ জানিয়ে মন্ত্রী বলেন আমাদের জাতির পিতা বঙ্গবন্ধু শেখ মুজিবুর রহমানের স্বপ্নের মতো আমাদের পরবর্তী প্রজন্মের জন্য একটি সমৃদ্ধ ও ন্যায়সঙ্গত বিশ্ব গড়ে তুলতে আমরা এনডিবির সঙ্গে একযোগে কাজ করার অপেক্ষায় রয়েছি।  এনডিবির বোর্ড অব গভর্নরস ব্যাংককে ২০২০ সালের শেষের দিকে সম্ভাব্য সদস্যদের সঙ্গে আনুষ্ঠানিক আলোচনার অনুমোদন দেয়। এক দফা সফল আলোচনার পর এনডিবি বাংলাদেশ সংযুক্ত আরব আমিরাত এবং উরুগুয়েকে ব্যাংকের সদস্য হিসেবে ঘোষণা দেয়। এনডিবি প্রেসিডেন্ট মার্কোস ট্রয়জো বলেন বিশ্বের অন্যতম দ্রুত বর্ধনশীল অর্থনীতি বাংলাদেশকে এনডিবিতে স্বাগত জানাতে পেরে আমরা আনন্দিত। যে বছর বাংলাদেশ স্বাধীনতার ৫০তম বার্ষিকী উদযাপন করছে সে বছরে আমাদের সাথে যোগ দেয়া একটি গুরুত্বপূর্ণ মাইলফলক।ব্রাজিল রাশিয়া ভারত চীন ও দক্ষিণ আফ্রিকার ব্রিকস অর্থনৈতিক জোট ব্রিকসের উদ্যোগে ২০১৫ সালের এনডিবির যাত্রা শুরু হয়। ছয় বছর আগে ব্যাংক গঠিত হওয়ার পর থেকে সদস্য দেশগুলোতে ব্যাংক প্রায় ৮০টি প্রকল্প নিয়েছে যাতে অর্থের পরিমাণ ৩০ বিলিয়ন ডলার।ইত্তেফাকজেডএইচডি