Serial,Title,Date,Author,News
4456,সাধারণ বীমা কর্পোরেশনের নতুন চেয়ারম্যান শিবলী রুবাইয়াতউলইসলাম,2017-01-08,অনলাইন ডেস্ক,সাধারণ বীমা কর্পোরেশনের স্থবিরতা কাটাতে নতুন চেয়ারম্যান হিসেবে যোগ দিলেন অধ্যাপক শিবলী রুবাইয়াতউলইসলাম। তিনি ঢাকা বিশ্ববিদ্যালয়ের ব্যবসায় অনুষদের ডীন।  ৫ জানুয়ারি বৃহস্পতিবার থেকে তাকে নিয়োগ দিয়েছে সরকার। সাধারণ বীমার সরকারি ওয়েবসাইটে এমনটাই জানানো হয়েছে।  ইত্তেফাকের সঙ্গে আলাপকালে নতুন চেয়ারম্যান শিবলী রুবাইয়াতউল ইসলাম বলেন এই দায়িত্ব বেশ চ্যালেঞ্জের। প্রথম কাজই হবে বীমা শিল্পের স্থবিরতা কাটানো।একই সঙ্গে পাবলিক সেক্টরের কার্যকরী ও যুগোপযোগী করে তোলাই আমার প্রথম লক্ষ্য।  বীমার যাবতীয় কাজ তথ্যপ্রযুক্তি নির্ভর করা হবে জানিয়ে তিনি বলেন আমরা চেষ্টা করবো সবকিছুই যেন অনলাইনের মাধ্যমে করা যায়। যারা বীমা করতে আগ্রহী তারা যেন ফরম পূরণ থেকে শুরু করে টাকা প্রদান পর্যন্ত সবকিছুই অনলাইনের মাধ্যমে করতে পারে সে বিষয়টি নিশ্চিত করাই হবে প্রধান লক্ষ্য।  তার বিশ্বাস এতে করে কাজে স্বচ্ছতা যেমন আসবে তেমনি কাজের গতিও বাড়বে।  তিনি আরো বলেন বীমা বিষয়টি আসলে নির্ভরতার জায়গা। কিন্তু বিগত কয়েক বছরে এই নির্ভরতার জায়গা কমে গেছে। জিডিপিসহ অন্যান্য অর্থনৈতিক ক্ষেত্রে বাংলাদেশ এগিয়ে গেলেও বীমার ক্ষেত্রে আশানুরুপ অগ্রসর হয়নি। মানুষের নির্ভরতা ফিরিয়ে এনে এই শিল্পকে এগিয়ে নিয়ে যাওয়াই আমার লক্ষ্য।  সাধারণ বীমা কর্পোরেশন একমাত্র রাষ্ট্রীয় সাধারণ বীমা প্রতিষ্ঠান যা সরাসরি বাংলাদেশ সরকারের অর্থ মন্ত্রণালয়ের প্রত্যক্ষ নিয়ন্ত্রণ ও তত্ত্বাবধানে পরিচালিত হয়।  বাংলাদেশের বীমা বাজারের ২০ প্রিমিয়াম শেয়ার এর দখলে। সাধারণ বীমা কর্পোরেশন দেশের সবচেয়ে বড় বীমা প্রতিষ্ঠান এর মোট মূলধন ৬০৫ কোটি টাকা এবং অনুমোদিত মূলধন ২০ কোটি টাকা জামানত মূলধন ১০ কোটি টাকা এবং বর্তমান অর্থবছরে এর মোট আয় প্রায় ৪১৭ কোটি টাকা।  ইত্তেফাকএমএইচ