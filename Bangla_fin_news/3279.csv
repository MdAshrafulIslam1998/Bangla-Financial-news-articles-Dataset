Serial,Title,Date,Author,News
3279,ব্রাজিলের ব্যবসায়ীদের বাংলাদেশে বিনিয়োগের আহ্বান চিফ হুইপের,2018-09-16,অনলাইন ডেস্ক,জাতীয় সংসদের চিফ হুইপ আ. স. ম ফিরোজ বলেছেন দুর্যোগ ব্যবস্থাপনায় ব্রাজিল বাংলাদেশকে প্রায় ৩০ কোটি ডলার সহায়তা দিয়েছে। বাংলাদেশ চিনিসহ বিভিন্ন পণ্য ব্রাজিল হতে আমদানি করে। বক্তৃতায় তিনি ব্রাজিলের ব্যবসায়ীদের বাংলাদেশে বিনিয়োগের আহ্বান জানান।  আজ রবিবার রাজধানীর বিজিএমইএ ভবনের এক্সিম ব্যাংক অডিটোরিয়ামে এক আলোচনা সভায় প্রধান অতিথির বক্তব্যে তিনি এ কথা বলেন।  আর্ন্তজাতিক উন্নয়ন ও গবেষণা সংস্থা গ্লোবাল ইকোনমিস্ট ফোরাম জাতিসংঘের অর্থনৈতিক ও সামাজিক পরিষদের স্থায়ী পরামর্শক সদস্য পদ লাভ উপলক্ষ্যে এবং ব্রাজিল ও বাংলাদেশের দ্বিপাক্ষিক বাণিজ্য ও বিনিয়োগ উন্নতিসাধন বিষয়ক এই আলোচনা সভার আয়োজন করা হয়।  জাতীয় সংসদের চিফ হুইপ বলেন ব্রাজিল ও বাংলাদেশের বাণিজ্য ও অন্যান্য ক্ষেত্রে নানামুখি সম্পর্ক বিদ্যমান। ২০১৩ সালে হিউম্যান রাইটস কাউন্সিল এ প্রার্থিতার জন্য বাংলাদেশ ব্রাজিলের সহযোগিতা গ্রহণ করে।  আ. স. ম ফিরোজ অদূর ভবিষ্যতে বাংলাদেশ ও ব্রাজিলের সম্পর্ক আরও সুদূঢ় হবে বলে আশা ব্যক্ত করেন।  গ্লোবাল ইকোনমিস্ট ফোরাম বাংলাদেশ চ্যাপ্টারের সভাপতি ও এক্সিম ব্যাংকের ব্যবস্থাপনা পরিচালক ড. মোহাম্মদ হায়দার আলী মিয়ার সভাপতিত্বে অন্যান্যদের মধ্যে ঢাকায় নিযুক্ত ব্রাজিলের রাষ্ট্রদূত জোয়াও তাবাজারা ডি অলিভেরা জুনিয়র এবং গ্লোবাল ইকোনমিস্ট ফোরামের কেন্দ্রীয় সভাপতি ড. এনায়েত করিম বক্তব্য রাখেন।  ইত্তেফাকএমআই