Serial,Title,Date,Author,News
1332,সীমিত পরিসরে ব্যাংকে লেনদেন ২৩ মে পর্যন্ত,2021-05-17,ইত্তেফাক রিপোর্ট,সরকার ঘোষিত বিধিনিষেধের মধ্যে চলমান সীমিত পরিসরে ব্যাংক লেনদেনের সময়সীমা আরও এক দফা বাড়িয়েছে কেন্দ্রীয় ব্যাংক। আগের মতোই লকডাউনে স্বাস্থ্যবিধি মেনে সীমিত পরিসরে ব্যাংকে লেনদেন চলবে আগামী ২৩ মে পর্যন্ত। এ সময়ে ব্যাংক লেনদেন হবে সকাল ১০টা থেকে দুপুর ২টা পর্যন্ত। তবে ব্যাংকের অন্যান্য আনুষঙ্গিক কাজ চলবে বিকাল সাড়ে ৩টা পর্যন্ত।গতকাল রবিবার বাংলাদেশ ব্যাংকের ডিপার্টমেন্ট অব সাইট সুপারভিশন থেকে এ সংক্রান্ত একটি প্রজ্ঞাপনপত্র জারি করা হয়েছে। দেশে কার্যরত সব তপশিলি ব্যাংকের প্রধান নির্বাহীদের বরাবর পাঠানো প্রজ্ঞাপনপত্রে বলা হয় মন্ত্রিপরিষদ বিভাগের ১৬ মে ঘোষিত প্রজ্ঞাপনের পরিপ্রেক্ষিতে নিম্নোক্ত সময়সূচী অনুযায়ী ১৭ মে থেকে ২৩ মে পর্যন্ত সীমিত পর্যায়ে ব্যাংকিং কার্যক্রম পরিচালিত হবে।  এ সময়ে লেনদেন হবে সকাল ১০টা থেকে দুপুর ২টা পর্যন্ত আর লেনদেন পরবর্তী আনুষঙ্গিক কার্যক্রম সম্পাদন হবে বিকাল সাড়ে ৩টা পর্যন্ত। বাংলাদেশ ব্যাংক থেকে গত ১৩ এপ্রিল জারি করা ডিওএস সার্কুলার লেটার নম্বর১৫ এ প্রদত্ত অন্যান্য নির্দেশনাবলি অপরিবর্তিত থাকবে।ইত্তেফাকএমআর