Serial,Title,Date,Author,News
2209,একদিনেই পোলট্রি মুরগির দাম কমলো ৪০ টাকা,2020-05-26,অনলাইন ডেস্ক,ঈদের আগের দিনও দুইশ টাকা কেজিতে বিক্রি হওয়া পোলট্রি এখন রাজধানীর বিভিন্ন বাজারে বিক্রি হচ্ছে ১৬০ টাকায়। মাত্র একদিনের ব্যবধানে কেজি প্রতি দাম কমেছে ৪০ টাকা।মঙ্গলবার  ২৬ মে রাজধানীর বিভিন্ন বাজারে খোঁজ নিয়ে দেখা যায় পোলট্রি মুরগির কেজি বিক্রি হচ্ছে ১৬০১৭০ টাকা যা ঈদের আগের দিন ছিল ১৮০২০০ টাকা। পোলট্রি মুরগির দাম কমলেও লেয়ার ও সোনালী মুরগির দাম অপরিবর্তিত রয়েছে। লাল লেয়ার মুরগির কেজি আগের মতো ২১০২২০ টাকায় বিক্রি হচ্ছে। আর সোনালী মুরগি বিক্রি হচ্ছে ২৩০২৪০ টাকা।ব্যবসায়ীরা বলছেন ঈদের পর পোলট্রির চাহিদা অনেক কমে গেছে। যে কারণে লোকসান থেকে বাঁচতে কম দামে বিক্রি করা হচ্ছে। কারণ পোলট্রি মুরগি বেশি দিন রাখা যায় না। ঈদের কারণে একদিকে পোলট্রির চাহিদা বেড়েছে অন্যদিকে সরবরাহ কমেছে। করোনার কারণে অনেক ফার্ম মালিক নতুন করে উৎপাদনে যাননি ফলে পোলট্রি মুরগি কমে গেছে। এমনকি অনেক ফার্ম বন্ধ হয়ে গেছে। এ কারণে পোলট্রি মুরগির দাম ঈদের আগে বেড়েছে।কচুক্ষেত এলাকার মুরগি ব্যবসায়ী রমজান আলী বলেন ঈদের আগের দিন ১৯০ টাকা কেজি পোলট্রি বিক্রি করলেও আজ পোলট্রির কেজি ১৬০ টাকা। আগামী কয়েকদিন পোলট্রি খুব একটা বিক্রি হবে না। তাই কেনা দামে বিক্রি করে দেয়া হচ্ছে।ইত্তেফাকএসআই