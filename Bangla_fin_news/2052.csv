Serial,Title,Date,Author,News
2052,চলতি অর্থবছর রফতানির লক্ষ্যমাত্রা ৪৮ বিলিয়ন ডলার,2020-07-16,ইত্তেফাক রিপোর্ট,চলতি ২০২০২১ অর্থবছরে রফতানির লক্ষ্যমাত্রা নির্ধারণ করা হয়েছে ৪৮ বিলিয়ন বা ৪ হাজার ৮০০ কোটি মার্কিন ডলার। যা গত অর্থবছরের লক্ষ্যমাত্রার তুলনায় ৬ বিলিয়ন ডলার কম।বৃহস্পতিবার জুম প্লাটফর্মের মাধ্যমে এক সংবাদ সম্মেলনে বাণিজ্যমন্ত্রী টিপু মুনশি সাংবাদিকদের রফতানি লক্ষ্যমাত্রার এ তথ্য জানান।বাণিজ্যমন্ত্রী বলেন করোনা পরিস্থিতিতে বিশ্ব অর্থনীতির কথা বিবেচনা করেই এ লক্ষ্যমাত্রা নির্ধারণ করা হয়েছে। করোনা পরিস্থিতির কারণে সদ্যবিদায়ী অর্থবছরে ২০১৯২০ লক্ষ্যমাত্রার চেয়ে রফতানি আয় কমেছে ২৫ দশমিক ২৮ শতাংশ। প্রবৃদ্ধি কমেছে ১৪ দশমিক ৮০ ভাগ।বাণিজ্যমন্ত্রী বলেন গত অর্থবছর ৫৪ বিলিয়ন ডলার রফতানির লক্ষ্যমাত্রার বিপরীতে আয় হয়েছে ৪০ দশমিক শূন্য ৬ বিলিয়ন ডলার। তাই লক্ষ্যমাত্রা অর্জনের কথা বিবেচনা করে চলতি অর্থবছরে রফতানি আয়ের লক্ষ্যমাত্রা ৪৮ বিলিয়ন ডলার নির্ধারণ করা হয়েছে। এর মধ্যে পণ্যখাতে রফতানির টার্গেট ৪১ বিলিয়ন ডলার এবং সার্ভিস সেক্টরে ৭ বিলিয়ন ডলার নির্ধারণ করা হয়েছে। আশা করছি সঠিক নীতি অনুসরণ এবং সময়মত তা বাস্তবায়ন নিশ্চিত করা গেলে রফতানির গতি বৃদ্ধি করা সম্ভব হবে।তিনি বলেন আমরা সিদ্ধান্ত নিয়েছি চলতি অর্থবছরের ৬ মাস পর বিশ্ব অর্থনীতি এবং আমাদেরর রফতানির গতিচিত্র পর্যালোচনা ও বিশ্লেষণ করে ঘোষিত ৪৮ বিলিয়ন মার্কিন ডলারের লক্ষ্যমাত্রা পুননির্ধারণ করা হবে।সাংবাদিকদের প্রশ্নের জবাবে বাণিজ্যমন্ত্রী বলেন এ বছর কোরবানির চামড়ার উপযুক্ত মূল্য নিশ্চিত করার জন্য সরকার সবকিছু করবে। বিষয়টির উপর সর্বাধিক গুরুত্ব দিয়ে এবং বিগত দিনের অভিজ্ঞতা কাজে লাগিয়ে প্রয়োজনীয় পদক্ষেপ নেয়া হয়েছে। চামড়া নিয়ে গত বছরের মতো পরিস্থিতি কোন অবস্থাতে হতে দেয়া হবে না উল্লেখ করে বাণিজ্যমন্ত্রী বলেন চামড়া সংগ্রহের জন্য এবার কোন অর্থ সংকট থাকবে না। এবার প্রয়োজনে সরকার কাঁচা চামড়া রফতানির বিষয়টিও মাথায় রেখেছে। তিনি বলেন কয়েকদিনের মধ্যে ট্যানারি মালিকরা চামড়ার ক্রয় মূল্য আনুষ্ঠানিকভাবে ঘোষণা করবেন। আমরা আশাবাদী এ বছর কোরবানির চামড়ার ন্যায্য মূল্য নিশ্চিত করা সম্ভব হবে।বাণিজ্যসচিব ড. মো. জাফর উদ্দিনের সঞ্চালনায় সংবাদ সম্মেলনে বক্তব্য রাখেন প্রধানমন্ত্রীর বেসরকারি খাত উন্নয়ন বিষয়ক উপদেষ্টা সংসদ সদস্য সালমান এফ রহমান সংসদ সদস্য শফিউল ইসলাম মহিউদ্দিন এফবিসিসিআইয়ের প্রেসিডেন্ট শেখ ফজলে ফাহিম বিজিএমইয়ের প্রেসিডেন্ট ড. রুবানা হক চামড়াজাত পণ্য রফতানি কারক সমিতির প্রেসিডেন্ট মো. সাইফুল ইসলাম প্রমুখ।ইত্তেফাকইউবি