Serial,Title,Date,Author,News
756,২৩ উদ্যোক্তা প্রতিষ্ঠান পাচ্ছে বঙ্গবন্ধু শেখ মুজিব শিল্প পুরস্কার,2021-10-28,ইত্তেফাক রিপোর্ট,বেসরকারি খাতে শিল্প স্থাপন কর্মসংস্থান সৃষ্টি এবং বিনিয়োগ উত্সাহিত করার উদ্দেশ্য নিয়ে বঙ্গবন্ধু শেখ মুজিব শিল্প পুরস্কার দেওয়ার উদ্যোগ নেওয়া হয়েছে। প্রথমবারের মতো আয়োজনে আজ বৃহস্পতিবার রাজধানীর ওসমানী স্মৃতি মিলনায়তনে নির্বাচিত শিল্প প্রতিষ্ঠানসমূহকে বঙ্গবন্ধু শেখ মুজিব শিল্প পুরস্কার২০২০ প্রদান করা হবে। এ উপলক্ষে গতকাল বুধবার শিল্প মন্ত্রণালয়ে আয়োজিত সংবাদ সম্মেলনে এর বিস্তারিত তুলে ধরেন শিল্পমন্ত্রী নূরুল মজিদ মাহমুদ হুমায়ূন এমপি। এ সময় শিল্প সচিব জাকিয়া সুলতানা উপস্থিত ছিলেন।শিল্পমন্ত্রী বলেন এ পুরস্কার প্রদানের অন্যতম লক্ষ্য হলো বঙ্গবন্ধুর শিল্প পরিকল্পনার মাধ্যমে দেশে শিল্পায়নের যে সূচনা হয়েছিল সে অবদানকে স্মরণীয় ও বরণীয় করা। প্রতি বছর এই পুরস্কার দেওয়া হবে। শিল্প ক্ষেত্রে অবদান সাপেক্ষে বৃহৎ মাঝারি ক্ষুদ্র মাইক্রো হাইটেক হস্ত ও কারু শিল্প এবং কুটির শিল্পের সঙ্গে জড়িত নির্বাচিত শিল্প উদ্যোক্তা বা শিল্পপ্রতিষ্ঠানকে বঙ্গবন্ধু শেখ মুজিব শিল্প পুরস্কার প্রদান করা হবে। মোট সাত ক্যাটাগরির শিল্পের প্রতিটিতে তিন জন করে মোট ২১ জন শিল্প উদ্যোক্তা বা প্রতিষ্ঠানকে প্রতি বছর এ পুরস্কার প্রদান করা হবে। এ বছর দুটি ক্যাটাগরিতে যৌথভাবে দুটি করে প্রতিষ্ঠান নির্বাচিত হওয়ায় মোট ২৩টি প্রতিষ্ঠানকে পুরস্কার দেওয়া হচ্ছে। শিল্প উদ্যোক্তা নির্বাচনের ক্ষেত্রে শিল্প খাতে তার সামগ্রিক অবদানকে বিবেচনা করা হয়েছে। শিল্পপ্রতিষ্ঠানের ক্ষেত্রে বার্ষিক টার্নওভার আমদানি হ্রাস আমদানিবিকল্প পণ্য উত্পাদন স্থানীয় কাঁচামাল ব্যবহার কর্মসংস্থান বৃদ্ধি সামাজিক দায়িত্ব পালন নিষ্কণ্টক ভূমি ও ভূমির পরিকল্পিত ও দক্ষ ব্যবহার পরিবেশ সংরক্ষণ প্রভৃতি ক্ষেত্রের অবদান বিবেচনা করা হয়েছে। পরলোকগত শিল্প উদ্যোক্তার ক্ষেত্রে মরণোত্তর পুরস্কারও দেওয়া হবে।  শিল্প উদ্যোক্তা ও শিল্পপ্রতিষ্ঠান মনোনয়নে কয়েকটি নির্দিষ্ট যোগ্যতা ও শর্ত পূরণ করতে হবে। বিশেষ করে ঋণ খেলাপি বিল খেলাপি কর খেলাপি অর্থ পাচারকারী সরকারি জায়গায় অবৈধ দখলদার ও পরিবেশ দূষণকারী শিল্প এই সম্মানজনক পুরস্কারের জন্য বিবেচিত হবে না। উদ্যোক্তাদের উত্সাহিত করার লক্ষ্যে কোনো প্রতিষ্ঠান একবার পুরস্কারের জন্য নির্বাচিত হলে একই ক্যাটাগরিতে পরবর্তী তিন বছরের জন্য তার আবেদন বিবেচনা করা হবে না।১ম পুরস্কার হিসেবে প্রত্যেককে ৩ লাখ টাকা ও ২৫ গ্রাম স্বর্ণখচিত ক্রেস্ট ২য় পুরস্কার হিসেবে প্রত্যেককে ২ লাখ টাকা ও ২০ গ্রাম স্বর্ণখচিত ক্রেস্ট এবং ৩য় পুরস্কার হিসেবে প্রত্যেককে ১ লাখ টাকা ও ১৫ গ্রাম স্বর্ণখচিত ক্রেস্ট দেওয়া হবে। স্বর্ণের ক্রেস্টগুলো ১৮ ক্যারেট মানের স্বর্ণ দ্বারা নির্মিত। ক্রেস্টগুলো ইতিমধ্যে তৈরি করে বাংলাদেশ আণবিক শক্তি কমিশন কর্তৃক স্বর্ণের মান যাচাই করে বাংলাদেশ ব্যাংকের ভল্টে রাখা হয়েছে। এছাড়া পুরস্কারপ্রাপ্ত সকলকেই সম্মাননাপত্র প্রদান করা হবে।এ বছর যারা পুরস্কার পাচ্ছেন  বৃহৎ শিল্প ক্যাটাগরিতে প্রথম পুরস্কার পাচ্ছে স্কয়ার ফার্মাসিউটিক্যালস্ লিমিটেড দ্বিতীয় জজ ভূঞা টেক্সটাইল মিলস্ এবং তৃতীয় পুরস্কার পাচ্ছেন যৌথভাবে আদুরী এপারেলস্ লি. ও ইউনিভার্সেল জিন্স লি.।মাঝারি শিল্প ক্যাটাগরিতে যৌথভাবে প্রথম পুরস্কার পাচ্ছেন অকোটেক্স লি. এবং ফরচুন সুজ লি.। দ্বিতীয় পুস্কার পাচ্ছেন রহিম আফরোজ রিনিউএবল এনার্জি লি. তৃতীয় মাধবদী ডাইং ফিনিশিং মিলস লি.। ক্ষুদ্র শিল্প ক্যাটাগরিতে প্রথম দ্বিতীয় ও তৃতীয় হয়েছে যথাক্রমে আমান প্লাস্টিক ইন্ডাস্ট্রিজ এস আর হ্যান্ডিক্রাফটস আলিম ইন্ডাস্ট্রিজ লিমিটেড। মাইক্রো শিল্প ক্যাটাগরিতে যথাক্রমে মেসার্স কারুকলা ট্রিম টেক্স বাংলাদেশ এবং জনতা ইঞ্জিনিয়ারিং। হাইটেক শিল্প ক্যাটাগরিতে যথাক্রমে সার্ভিস ইঞ্জিন লিমিটেড সুপার স্টার ইলেকট্রনিক্স লিমিটেড ও মীর টেলিকম লি.। হস্ত ও কারু শিল্প ক্যাটাগরিতে ক্লাসিক হ্যান্ডমেইড প্রোডাক্টস বিডি আয়োজন এবং সোনারগাঁ নকশী কাঁথা মহিলা উন্নয়ন সংস্থা। কুটির শিল্প ক্যাটাগরিতে কুমিল্লা আর্টস অ্যান্ড ক্রাফটস রংমেলা নারী কল্যাণ সংস্থা আরএনকেএস এবং অগ্রজ।ইত্তেফাকইআ