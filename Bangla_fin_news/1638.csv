Serial,Title,Date,Author,News
1638,অনলাইনে বিও হিসাব খোলা শুরু হচ্ছে আজ,2021-02-09,ইত্তেফাক অনলাইন ডেস্ক,বিনিয়োগকারীদের সুবিধার্থে অনলাইনে বেনিফিশিয়ারি ওনার্স অ্যাকাউন্ট বিও হিসাব খোলার ব্যবস্থা করেছে নিয়ন্ত্রক সংস্থা বাংলাদেশ সিকিউরিটিজ এক্সচেঞ্জ কমিশন বিএসইসি। আজ মঙ্গলবার অনলাইনে বিও হিসাব খোলা কার্যক্রমের আনুষ্ঠানিক উদ্বোধন করবে বিএসইসি। গতকাল সোমবার বিএসইসির নির্বাহী পরিচালক ও মুখপাত্র মোহাম্মদ রেজাউল করিম স্বাক্ষরিত এক বিজ্ঞপ্তিতে এ তথ্য জানা গেছে।বিও হিসাব আনুষ্ঠানিকভাবে উদ্বোধনে বিএসইসির কমিশনার মো. শেখ সামসুদ্দিন আহম্মেদ প্রধান অতিথি হিসেবে উপস্থিত থাকার কথা রয়েছে। বেলা ৩টায় বিএসইসির মাল্টিপারপাস হলে এই অনুষ্ঠানের আয়োজন করা হয়েছে।  জানা গেছে আনুষ্ঠানিকভাবে বিও হিসাব খোলার বিষয়টি উদ্বোধনের পর থেকে দেশের অবস্থানরত বিনিয়োগকারী এবং বিদেশে অবস্থানরত প্রবাসী বিনিয়োগকারীরা এ হিসাব খুলতে পারবেন। সিডিবিএলের পরিসংখ্যান অনুযায়ী দেশে ২৬ লাখ ৪৮ হাজার ১৪৫টি বিও হিসাবধারী রয়েছে। অনলাইনে বিও হিসাব খোলার সুবিধা পাওয়ার পর পুঁজিবাজারে বিনিয়োগে নানা পেশার মানুষ আগ্রহী হবেন বলে আশা করছেন সংশ্লিষ্টরা। তাতে বিও হিসাবধারীর সংখ্যা দিন দিন বাড়বে।ইত্তেফাকটিআর