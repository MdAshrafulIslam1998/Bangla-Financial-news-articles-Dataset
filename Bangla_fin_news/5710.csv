Serial,Title,Date,Author,News
5710,‘শিল্পবর্জ্য ব্যবস্থাপনায় অগ্রাধিকার দিচ্ছে বাংলাদেশ’,2015-09-30,ইত্তেফাক রিপোর্ট,দ্রুত শিল্পায়নের প্রেক্ষাপটে বাংলাদেশ শিল্পবর্জ্যের দূষণ থেকে পানি ও প্রাকৃতিক পরিবেশ সুরক্ষায় সর্বোচ্চ অগ্রাধিকার দিয়ে কাজ করছে বলে জানিয়েছেন শিল্পমন্ত্রী আমির হোসেন আমু। তিনি বলেন টেকসই উন্নয়ন লক্ষ্যমাত্রা অর্জনে বাংলাদেশ ইতোমধ্যে পরিবেশ দূষণরোধ সুপেয় পানির সংস্থান নিরাপদ পয়ঃনিষ্কাশন পরিচ্ছন্নতা ও নারী স্বাস্থ্যসেবার উন্নয়নসহ বিভিন্নখাতে একটি সমন্বিত কর্মসূচি গ্রহণ করেছে।  এ কর্মসূচি বাস্তবায়নে শিল্প মন্ত্রণালয়ের নেতৃত্বে সরকারিবেসরকারিখাত ও সুশীল সমাজের সম্মিলিত অংশগ্রহণে কাজ করার কৌশল গ্রহণ করা হয়েছে বলে মন্ত্রী উল্লেখ করেন।  বুধবার যুক্তরাষ্ট্রের নিউইয়র্কে অবস্থিত জাতিসংঘের সদর দফতরে আর্থসামাজিক বৈষম্যের মূলোত্পাটন এবং সকলের জন্য স্থায়ীভাবে নিরাপদ পয়ঃনিষ্কাশন পানি ও পরিচ্ছন্নতা নিশ্চিতকরণের মাধ্যমে টেকসই উন্নয়ন লক্ষ্যমাত্রা অর্জন শীর্ষক আন্তর্জাতিক ফোরামে প্যানেল আলোচনায় অংশ নিয়ে এ কথা জানান।  জাতিসংঘের ৭০তম সাধারণ অধিবেশনের সাইড লাইনে দক্ষিণ আফ্রিকা নেদারল্যান্ডস্ হাঙ্গেরি এবং বাংলাদেশ যৌথভাবে এর আয়োজন করে। জাতিসংঘের পানি ও পয়ঃনিষ্কাশন বিষয়ক সংস্থা ইউএন ওয়াটার সেনিটেশন অ্যান্ড ওয়াটার ফর অল ওয়াটার এইড ইউনিসেফ এবং উইম্যান ফর ওয়াটার পার্টনারশিপ এটি আয়োজনে সহায়তা করে।