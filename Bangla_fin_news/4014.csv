Serial,Title,Date,Author,News
4014,মোবাইল প্যাকেজে ফাঁকি খতিয়ে দেখার নির্দেশ,2017-08-09,ইত্তেফাক রিপোর্ট,মোবাইল ফোন অপারেটরদের প্যাকেজে গ্রাহকরা ফাঁকিতে পড়ছে কিনা এবং তাদের অভিযোগের বিষয়ে কী ব্যবস্থা নেওয়া হচ্ছে সে বিষয়ে প্রতিবেদন দিতে নিয়ন্ত্রক সংস্থা বিটিআরসিকে নির্দেশ দিয়েছে টেলিযোগাযোগ বিভাগ।   দুই বছর আগেও মোবাইল ফোন অপারেটরদের শীর্ষ কর্মকর্তাদের ডেকে নিয়ে কলড্রপসহ গ্রাহক ভোগান্তির বিষয়গুলো তুলে ধরে অবিচার বন্ধের তাগিদ দিয়েছিলেন টেলিযোগাযোগ প্রতিমন্ত্রী তারানা হালিম।  গতকাল মঙ্গলবার টেলিযোগাযোগ বিভাগের উপসচিব মাজেদা ইয়াসমীন স্বাক্ষরিত এ সংক্রান্ত একটি চিঠি বিটিআরসি চেয়ারম্যানকে পাঠানো হয়। এতে মোবাইল ফোন অপারেটরদের বিভিন্ন প্যাকেজের শর্ত যাচাই করে প্রতিবেদন দিতে আগামী ৩১ আগস্ট পর্যন্ত সময় বেঁধে দেওয়া হয়েছে।   চিঠিতে বলা হয় মোবাইল ফোন অপারেটররা বিভিন্ন সময় বিভিন্ন আকর্ষণীয় প্যাকেজ অফার দিয়ে থাকে এসব প্যাকেজ নিয়ে ভোক্তারা নানা অভিযোগ উত্থাপন করে থাকে। ভোক্তা অধিকার সংরক্ষণ এবং অভিযোগ গুরুত্ব সহকারে বিবেচনা করাটা বাঞ্ছনীয়।  মোবাইল অপারেটরদের বিভিন্ন প্যাকেজ মূল্যায়ন করে বিভিন্ন অফারে নির্ধারিত মূল্য যৌক্তিকভাবে নির্ধারণ করা হয়েছে কি না ভোক্তা কোনোভাবে প্রতারিত হচ্ছে কি না বা অফারে কোনো শুভঙ্করের ফাঁকি রয়েছে কি না তা জানাতে বলা হয়েছে বিটিআরসিকে।  এছাড়া ভোক্তারা অভিযোগ করে থাকলে তার সমাধান হয়েছে কি না না হয়ে থাকলে বিটিআরসি কী ব্যবস্থা নিয়েছে তাও জানাতে হবে ডাক ও টেলিযোগাযোগ বিভাগকে।  ইত্তেফাকআনিসুর