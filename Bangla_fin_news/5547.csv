Serial,Title,Date,Author,News
5547,১০০ কোটি ডলার আয় হবে আউটসোর্সিং খাতে,2015-12-07,অনলাইন ডেস্ক,২০২১ সালের মধ্যে তথ্যপ্রযুক্তি খাত আইসিটি সেক্টর থেকে ৩ বিলিয়ন মার্কিন ডলার আয় করা যাবে। শুধু বিপিও বা আউটসোর্সিং সেক্টর থেকেই আসবে ১ বিলিয়ন ডলার। তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ পলক এ কথা বলেছেন। সোমবার রাজধানীর আগারগাঁওয়ে বাংলাদেশ কম্পিউটার কাউন্সিল অডিটরিয়ামে প্রথম বিজনেস প্রসেস আউটসোর্সিং বিপিও সামিট ২০১৫ উপলক্ষে সংবাদ সম্মেলনে প্রধান অতিথির বক্তব্য একথা বলেন তিনি।  পলক বলেন ডিজিটাল বাংলাদেশ বিনির্মাণে গর্বিত অংশীদার হতে বিপিও সামিট ২০১৫ উল্লেখযোগ্য ভুমিকা রাখবে। তথ্য প্রযুক্তিতে সফলতা আনতেই এই সম্মেলনের আয়োজন।  প্রতিমন্ত্রী জানান সারাদেশে জনসমাগম ঘটে এরকম ১ লাখ স্পটে ফ্রি ওয়াইফাই স্থাপন করতে কাজ করছে সরকার। সরকার ক্রমাগতভাবে প্রতি জিবিপিএস ব্যান্ডউইডথের দাম ৭ দফায় কমিয়ে ৭৮ হাজার টাকা থেকে ৬২৫ টাকা করেছে।  সংবাদ সম্মেলনে জানানো হয় বিপিও সামিট ২০১৫ অনুষ্ঠিত হবে ঢাকার প্যান প্যাসিফিক সোনারগাঁও হোটেলে। দুদিনব্যাপী এই সম্মেলন শুরু হবে ৯ ডিসেম্বর। সম্মেলনের উদ্বোধন করবেন প্রধানমন্ত্রীর তথ্যপ্রযুক্তি বিষয়ক উপদেষ্টা সজীব ওয়াজেদ জয়।  সম্মেলনের সহযোগী হিসেবে আছে প্রধানমন্ত্রী কার্যালয়ের একসেস টু ইনফরমেশন এটুআই প্রোগ্রাম বাণিজ্য মন্ত্রণালয়ের বিজনেস প্রমোশন কাউন্সিল বিপিসি ও এক্সপোর্ট প্রমোশন ব্যুরো ইপিবি। এই সম্মেলনের আয়োজন করেছে কলসেন্টার অ্যাসোসিয়েশন অব বাংলাদেশ বাক্য।  সংবাদ সম্মেলনে আরও উপস্থিত ছিলেন আইসিটি মন্ত্রণালয়ের সচিব শ্যাম সুন্দর শিকদার বাক্যর সভাপতি আহমাদুল হক ববি সাধারণ সম্পাদক তৌহিদ হোসেন প্রমুখ।