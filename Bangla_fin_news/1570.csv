Serial,Title,Date,Author,News
1570,নিত্যপণ্যের দ্রুত শুল্কায়নের নির্দেশ,2021-02-26,ইত্তেফাক রিপোর্ট,নিত্যপ্রয়োজনীয় পণ্য শুল্কায়নের ক্ষেত্রে হয়রানি কিংবা কোনো ধরনের বিলম্ব এড়াতে কর্মকর্তাদের নির্দেশ দিয়েছেন জাতীয় রাজস্ব বোর্ডের এনবিআর চেয়ারম্যান আবু হেনা মো. রহমাতুল মুনিম। গতকাল রাজধানীর সেগুনবাগিচায় রাজস্ব ভবনে দেশের বিভিন্ন কাস্টম হাউজের ঊর্ধ্বতন কর্মকর্তাদের নিয়ে আয়োজিত এক সভায় তিনি এ নির্দেশনা দেন।তিনি বলেন রমজানকে সামনে রেখে নিত্যপণ্য দ্রুত খালাসের লক্ষ্যে নতুন করে কোনো এইচএস কোড পণ্য পরিচিতি নম্বর কিংবা ভ্যালুয়েশনের নামে যাতে ব্যবসায়ীরা হয়রানির শিকার না হন। আন্তর্জাতিক বাজারে পণ্যের দাম কমলে এবং ঐ তথ্য যৌক্তিক হলে কর্মকর্তারা যাতে এ বিষয়ে দ্রুত সিদ্ধান্ত দেন। এসব কারণে দেরি হলে অসাধু ব্যবসায়ীরা এ সুযোগে পণ্যের দাম বাড়িয়ে দিতে পারে।সংশ্লিষ্ট সূত্র জানায় অসাধু ব্যবসায়ীরা এর সুযোগ নিয়ে রোজায় পণ্যমূল্য যেন না বাড়িয়ে দিতে পারে সেজন্য কর্মকর্তাদের এ বিষয়ে আন্তরিক হওয়ার নির্দেশ দেন এনবিআর চেয়ারম্যান। বিশেষত স্বল্প কিংবা শূন্য শুল্কহারের পণ্যের শুল্কায়নসংক্রান্ত সিদ্ধান্ত যাতে দ্রুত দেওয়া হয়।  এনবিআরের শুল্ক ও ভ্যাট বিভাগের মাঠ পর্যায়ের ঊর্ধ্বতন কর্মকর্তাদের নিয়ে আয়োজিত এ সভায় চলতি ২০২০২১ অর্থবছরের রাজস্ব আদায়ের তথ্যও উপস্থাপন করা হয়।সভায় উপস্থিত এক জন কর্মকর্তা ইত্তেফাককে বলেন আমদানি চালান বিশেষত নিত্যপণ্য দ্রুত খালাসে কাস্টমস বিভাগের যাতে কোনো ধরনের গাফিলতি না থাকে সেজন্য চেয়ারম্যান নির্দেশনা দিয়েছেন। একই সঙ্গে শিল্পের কাঁচামাল আমদানির ক্ষেত্রেও যাতে দ্রুত সিদ্ধান্ত দেওয়া হয়। সূত্র জানায় সভায় গত জুলাই থেকে জানুয়ারি পর্যন্ত সাত মাসের রাজস্ব আদায়ের তথ্য উপস্থাপন করা হয়। এতে দেখা যায় আলোচ্য সময়ে রাজস্ব আদায় বেড়েছে গত অর্থবছরের একই সময়ের চেয়ে সাড়ে ৫ শতাংশ।