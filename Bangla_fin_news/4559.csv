Serial,Title,Date,Author,News
4559,যুক্তরাজ্যের বাণিজ্য দূত রোশনারা আলী ঢাকায়,2016-12-18,অনলাইন ডেস্ক,যুক্তরাজ্যের প্রধানমন্ত্রীর বাংলাদেশ বিষয়ক বাণিজ্য দূত রোশনারা আলী এক সরকারি সফরে ঢাকায় পৌঁছেছেন। তিনি বাংলাদেশের সঙ্গে যুক্তরাজ্যের বাণিজ্য ও বিনিয়োগের গুরুত্ব আবারো জোরালোভাবে তুলে ধরবেন এই সফরে। যুক্তরাজ্য বাংলাদেশের দ্বিতীয় বৃহত্তম বিদেশি বিনিয়োগকারী দেশ।  ব্রিটিশ হাইকমিশনের এক সংবাদ বিজ্ঞপ্তিতে জানানো হয়েছে বাণিজ্য দূত হিসেবে এটিই রোশনারা আলীর প্রথম বাংলাদেশ সফর। তিনি তার সফরের সময় বাংলাদেশে ব্রিটিশ ব্যবসায়ী সম্প্রদায়ের সদস্য শিল্প ও বাণিজ্য নেতা রাজনৈতিক নেতা ও সরকারের উচ্চপদস্থ কর্মকর্তাদের সঙ্গে সাক্ষাত্ করবেন।  বাংলাদেশে নিযুক্ত ব্রিটিশ হাইকমিশনার এলিসন ব্লেক বলেন রোশনারা আলীর এই সফর বাংলাদেশের সঙ্গে আমাদের বাণিজ্য ও বিনিয়োগে প্রতিশ্রুতির একটি উল্লেখযোগ্য দিক।  ব্লেক বলেন তার এই সফর দুই দেশের মধ্যে বাণিজ্য সম্প্রসারণে আমাদের প্রতিশ্রুতির আলোচনার সুযোগ করে দিয়েছে। এতে বাংলাদেশের অর্থনৈতিক উন্নয়ন এবং আমাদের ব্যবসা ও বাণিজ্যকে আরো শক্তিশালী করার পথকে উন্মুক্ত করবে।  যুক্তরাজ্যের দ্বিপাক্ষিক বাণিজ্য সম্পর্ক তৈরিতে ২০১২ সালে ক্রুসপার্টি বাণিজ্য দূত কর্মসূচি শুরু হয়। এতে অর্থনৈতিক প্রবৃদ্ধির জন্য সহায়ক হয় যেখানে যুক্তরাজ্য প্রধান বাজার খুঁজে পায়।  এই কর্মসূচির সঙ্গে সংশ্লিষ্টরা বেতনভুক্ত নন। বর্তমানে যুক্তরাজ্যে রাজনৈতিক ব্যক্তিদের মধ্যে ২৪ জন পার্লামেন্ট সদস্য ৫০টি বিভিন্ন মার্কেটে দেশে কাজ করছেন। প্রত্যেক বাণিজ্য দূত তাদের অভিজ্ঞতা দক্ষতা ও সংশ্লিষ্ট সেক্টর ও দেশে তাদের জ্ঞানের ওপর ভিত্তি করে প্রধানমন্ত্রী কর্তৃক নিযুক্ত হন। ইত্তেফাকএএম।