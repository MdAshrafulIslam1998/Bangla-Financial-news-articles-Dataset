Serial,Title,Date,Author,News
4598,নভেম্বরে মূল্যস্ফীতি কমে ৫ দশমিক ৩৮ ভাগ,2016-12-06,ইত্তেফাক রিপোর্ট,অক্টোবর মাসের তুলনায় গেলো নভেম্বর মাসে মূল্যস্ফীতির হার কিছুটা কমে ৫ দশমিক ৩৮ ভাগ হয়েছে। এসময় খাদ্য পণ্যসহ খাদ্য বহিভূর্ত বিভিন্ন পণ্যে মূল্য বৃদ্ধির হার কমেছে। নভেম্বরে চাল ডাল শাকসবজি পিঁয়াজ এবং আদার মূল্য আগের মাসের তুলনায় কমেছে। সামান্য বেড়েছে পরিধেয় বস্ত্র জ্বালানি ও আলো বাড়ি ভাড়া গৃহস্থলী চিকিৎসা পরিবহন এবং শিক্ষা উপকরণের ব্যয়।  মঙ্গলবার শেরেবাংলা নগরস্থ এনইসি সম্মেলন কক্ষে একনেক বৈঠক শেষে মূল্যস্ফীতির হালনাগাদ তথ্য তুলে ধরেন পরিকল্পনামন্ত্রী আ হ ম মুস্তফা কামাল।  বাংলাদেশ পরিসংখ্যান ব্যুরোর বিবিএস হালনাগাদ তথ্যে উল্লেখ করা হয়েছে অক্টোবরে দেশের মূল্যস্ফীতির হার ছিল ৫ দশমিক ৫৭ ভাগ যা নভেম্বরে হয়েছে ৫ দশমিক ৩৮ ভাগ। এসময়ে খাদ্য পণ্যে মূল্যস্ফীতির হার ৫ দশমকি ৫৬ ভাগ থেকে কমে ৫ দশমকি ৪১ ভাগ হয়েছে। খাদ্য বাহির্ভূত পণ্যে মূল্যস্ফীতির হার ৫ দশমকি ৫৮ ভাগ থেকে কমে ৫ দশমিক ৩৩ ভাগ হয়েছে।  গ্রাম ও শহর ভিত্তিক মূল্যস্ফীতির তথ্যে উল্লেখ করা হয়েছে নভেম্বরে গ্রামীণ অঞ্চলে মূল্যস্ফীতির হার হয়েছে ৪ দশমিক ৭৫ ভাগ যা অক্টোবরে ছিলো ৪ দশমিক ৮৭ ভাগ। এসময় গ্রামীণ অঞ্চলে খাদ্যে মূল্যস্ফীতির হার ৪ দশমিক ৮৯ থেকে হ্রাস পেয়ে ৪ দশমিক ৮৩ হয়েছে। গ্রামীণ অঞ্চলে খাদ্য বহির্ভূত পণ্যে মূল্যস্ফীতির হার ৪ দশমিক ৮৩ থেকে কমে ৪ দশমিক ৬০ ভাগ হয়েছে।  অন্যদিকে শহরাঞ্চলে নভেম্বরে সার্বিক মূল্যস্ফীতি কিছুটা কমে দাঁড়িয়েছে ৬ দশমিক ৫৬ শতাংশ যা তার আগের মাসে ছিল ৬ দশমিক ৮৭ শতাংশ। খাদ্য পণ্যের মূল্যস্ফীতি ৭ দশমিক শুন্য ৯ থেকে হ্রাস পেয়ে ৬ দশমিক ৭৪ ভাগ হয়েছে। অন্যদিকে শহরাঞ্চলে খাদ্য বাহির্ভূত পণ্যে মূল্যস্ফীতির হার ৬ দশমিক ৬৩ ভাগ থেকে কমে ৬ দশমিক ৩৫ ভাগ হয়েছে।   ইত্তেফাকএমআই