Serial,Title,Date,Author,News
4594,এফডিআর না করে ২০ লাখ টাকা আত্মসাত সিটি ব্যাংকের এভিপি গ্রেফতার,2016-12-07,ইত্তেফাক রিপোর্ট,এফডিআর না করে গ্রাহকের ২০ লাখ টাকা আত্মসাত করার অভিযোগে সিটি ব্যাংক লি. এর এভিপি মো. মোসাব্বির রহিমকে গ্রেফতার করেছে দুর্নীতি দমন কমিশন দুদক। বুধবার দুপুরে ঢাকার শিক্ষা ভবনের সামনে থেকে তাকে গ্রেফতার করা হয়। দুদকের সহকারী পরিচালক মনিরুল ইসলাম তাকে গ্রেফতার করেন।  দুদক সূত্র জানায় সিটি ব্যাংক লি. এর পক্ষ থেকে বনানী থানায় গত ২৭ আগস্ট এভিপি মো. মোসাব্বির রহিমের বিরুদ্ধে একটি মামলা দায়ের করা হয়। মামলা অভিযোগে বলা হয় আসামি মো. মোসাব্বির রহিম সিটি ব্যাংক লি. এর গ্রাহক জনৈক মুজিয়া রহমানের এর নিকট হতে এফডিআর করার জন্য ২০ লাখ টাকা গ্রহণ করে কোনো এফডিআর না করে উক্ত গ্রাহককে এফডিআরএর ভুয়া ইন্সিট্রুমেন্ট প্রদান করে উক্ত টাকা আত্মসাত করে। এছাড়া তার বিরুদ্ধে ৩৮ লাখ ৪০ হাজার টাকার ভুয়া ব্যাংক গ্যারান্টি ইস্যু করা অভিযোগও রয়েছে।  ইত্তেফাকএএম।