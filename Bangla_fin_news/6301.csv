Serial,Title,Date,Author,News
6301,রাজশাহীতে ব্যাটারি চালিত অটোকার কারখানা হচ্ছে,2015-05-25,রাজশাহী অফিস,রাজশাহী মহানগরীর বিসিক শিল্প এলাকায় ২০১৬ সালের জুন মাস নাগাদ ব্যাটারিচালিত অটোকার অটোমোবাইল তৈরির নীতিগত সিদ্ধান্ত গ্রহণ করা হয়েছে।  বাংলাদেশের এনা গ্রুপের সহায়তায় গাড়ি তৈরি করবে দক্ষিণ কোরিয়ার তিনটি কার প্রস্তুতকারী প্রতিষ্ঠান জিনওয়া বিএমজি ও কেআরডব্লিউ।  তিনটি কার প্রস্তুতকারী প্রতিষ্ঠানের ১১ সদস্যের প্রতিনিধিদল প্রস্তাবিত কারখানার স্থান পরিদর্শন করেছেন।  এনা গ্রুপের ব্যবস্থাপনা পরিচালক ইঞ্জিনিয়ার এনামুল হক এমপি সাংবাদিকদের জানান আগামী বছরের জুন মাস নাগাদ অটোকার তৈরি করা সম্ভব হতে পারে।  তিনি জানান এখানে তৈরি হওয়া অটোকারগুলোতে উন্নতমানের লিথিয়াম ব্যাটারি সংযুক্ত থাকবে। যা একবার চার্জ দিলে একশ কিলোমিটার পর্যন্ত চলবে। কারগুলোর তৈরি খরচ পড়বে ১৮ হাজার ডলার বা ১২ লাখ বাংলাদেশি টাকা।  এই অটোকারগুলো বিদেশে রফতানি করা হবে। এক্ষেত্রে অগ্রাধিকার দেয়া হবে ইউরোপের বাজার।  বিদেশি কোম্পানিগুলো একশ মিলিয়ন ডলার বিনিয়োগের সিদ্ধান্ত নিয়েছে। কারখানায় শ্রমিক নিয়োগ ও অন্যান্য সব ধরনের সহযোগিতা করবে এনা গ্রুপ।  রাজশাহী চেম্বার সভাপতি মনিরুজ্জামান মনির এই উদ্যোগের প্রশংসা করেন এবং অঞ্চলের আরো বিদেশী বিনিয়োগের আহ্বান জানিয়ে তিনি বলেন এ অঞ্চলে বিশেষ করে কৃষি ও কৃষিপণ্য প্রক্রিয়াজাতকরণ খাতে আরো বিদেশী বিনিয়োগ জরুরী হয়ে উঠেছে।