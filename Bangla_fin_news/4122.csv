Serial,Title,Date,Author,News
4122,গ্রাহকের মৃত্যুতে টাকা পাবেন নমিনিই,2017-06-13,ইত্তেফাক রিপোর্ট,ব্যাংক বহির্ভূত আর্থিক প্রতিষ্ঠানের আমানতকারী বা গ্রাহকের মৃত্যুর পর তার জমানো অর্থ পাবেন গ্রাহকের নির্ধারণ করে দেওয়া নমিনিই। অন্য কাউকে জমানো অর্থ দেওয়া যাবে না। গতকাল সোমবার ব্যাংক ও আর্থিক প্রতিষ্ঠান বিভাগ থেকে সার্কুলার জারি করে বিষয়টি স্পষ্ট করেছে বাংলাদেশ ব্যাংক।  সার্কুলারে বলা হয়েছে আমানতকারীর মৃত্যুর পর তাদের মনোনীত নমিনি বা নমিনিগণকে আমানতের অর্থ পরিশোধ করতে হবে। আর্থিক প্রতিষ্ঠানগুলোর কাছে রক্ষিত কোনো আমানত একক ব্যক্তি বা যৌথভাবে একাধিক ব্যক্তির নামে জমা থাকলে উক্ত একক আমানতকারী বা যৌথ আমানতকারীদের সকলের মৃত্যুর পর তাদের মনোনীত ব্যক্তি বা ব্যক্তিদেরকে আমানতের টাকা প্রদান করা যাবে। তবে আমানতকারী যেকোনো সময় মনোনীত ব্যক্তির মনোনয়ন বাতিল করে অন্য কোনো ব্যক্তি বা ব্যক্তিবর্গকে নমিনি হিসেবে মনোনীত করতে পারবেন।   এতে আরও বলা হয় নমিনি নাবালক থাকলে উক্ত একক আমানতকারীর বা যৌথ আমানতকারীর মৃত্যুর ক্ষেত্রে আমানতের টাকা কে গ্রহণ করবে সে সম্পর্কে উক্ত একক আমানতকারী বা যৌথ আমানতকারীগণ নির্দিষ্ট করে দিতে পারবেন।  সমপ্রতি কোনো কোনো ব্যাংক হিসাব খোলার সময় নমিনির কাছ থেকে এমন অঙ্গীকার নিচ্ছে যে আমানতকারী বা আমানতকারীদের মৃত্যুর পর মনোনীত নমিনি মৃত ব্যক্তির আমানতের অর্থ পাওয়ার যোগ্য বা উপযুক্ত প্রাপক হিসেবে বিবেচিত নাও হতে পারেন। এর পরিপ্রেক্ষিতে বাংলাদেশ ব্যাংক গত এপ্রিলে এ নিয়ে সার্কুলার জারি করে। ওই সার্কুলারে নমিনি আমানতের অর্থ প্রাপ্য নাও হতে পারেন এমন অঙ্গীকার নেওয়াকে ব্যাংক কোম্পানি আইনের পরিপন্থী বলে উল্লেখ করা হয়।  ব্যাংক কোম্পানি আইন ১৯৯১ ২০১৩ পর্যন্ত সংশোধিত এর ১০৩ ধারায় বলা হয়েছে ব্যাংক কোম্পানির কাছে রাখা কোনো আমানত যদি একক ব্যক্তি বা যৌথভাবে একাধিক ব্যক্তির নামে জমা থাকে তাহলে ওই একক আমানতকারী এককভাবে বা ক্ষেত্রমতে যৌথ আমানতকারীরা যৌথভাবে নির্ধারিত পদ্ধতিতে এমন ব্যক্তিকে মনোনীত করতে পারবেন যাকে আমানতকারীর মৃত্যুর পর অর্থ দেওয়া যেতে পারে। তবে আমানতকারী চাইলে যেকোনো সময় নমিনি পরিবর্তন করতে পারবে।  গত বছরের এপ্রিলে সুপ্রিম কোর্টের হাইকোর্ট বিভাগ একটি মামলার রায়ে মৃত ব্যক্তির সঞ্চয়পত্রে রেখে যাওয়া অর্থ উত্তরাধিকারের ভিত্তিতে বণ্টনের নির্দেশ দেন। যদিও রায়টি আপিল বিভাগ পরে স্থগিত করে। তবে আদালতের এ ধরনের রায়ের পর অনেক ব্যাংক নতুন হিসাব খোলার সময় নমিনিকে টাকা নাও দেওয়া হতে পারে এই মর্মে অঙ্গীকারনামা নেওয়া শুরু করে।   পরে এপ্রিলে জারি করা কেন্দ্রীয় ব্যাংকের পরিপত্রে জানিয়ে দেওয়া হয় কোনো ব্যক্তি মারা গেলে ব্যাংকে তার রেখে যাওয়া টাকা তার নমিনিই মনোনীত ব্যক্তি পাবেন। এখন আর্থিক প্রতিষ্ঠানগুলোর জন্যও একই নিয়মের কথা জানানো হলো।  ইত্তেফাকআনিসুর