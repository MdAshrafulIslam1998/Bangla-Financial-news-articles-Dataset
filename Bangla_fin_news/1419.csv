Serial,Title,Date,Author,News
1419,১৭ লাখ টন ধানচাল কিনবে সরকার,2021-04-22,ইত্তেফাক অনলাইন ডেস্ক,চলতি বোরো মৌসুমে অভ্যন্তরীণ বাজার থেকে মোট ১৭ লাখ টন ধান ও চাল কিনবে সরকার। খাদ্যমন্ত্রী সাধন চন্দ্র মজুমদারেরসভাপতিত্বে বৃহস্পতিবার ২২ এপ্রিল খাদ্য পরিকল্পনা ও পরিধারণ কমিটির ভার্চুয়াল সভায় এই সিদ্ধান্ত নেওয়া হয়।তবে সভায় সিদ্ধান্ত নেওয়া হলেও সংগ্রহ মূল্য প্রধানমন্ত্রীর অনুমোদনের পর চূড়ান্ত হবে। এরপরই এটি প্রকাশ করা হবে। এর মধ্যে মিলারদের কাছ থেকে ৪০ টাকা কেজি দরে ১০ লাখ টন সিদ্ধ চাল ৩৯ টাকা কেজি দরে দেড় লাখ টন আতপ চাল এবং কৃষকদের কাছ থেকে ২৭ টাকা কেজি দরে সাড়ে ৬ লাখ টন ধান কেনা হবে।সভায় উপস্থিত একাধিক ব্যক্তি এ বিষয়টি গণমাধ্যমকে নিশ্চিত করেন। এবার বোরোতে চালের আকারে ১৫ লাখ টন খাদ্যশস্য সংগ্রহ করা হবে। যদিও খাদ্য বিভাগের পক্ষ থেকে ১৪ লাখ টন সংগ্রহের প্রস্তাব দেয়া হয়েছিল। কিন্তু খাদ্য মজুত বাড়াতে অর্থ মন্ত্রণালয়ের পক্ষ থেকে আরও এক লাখ টন বেশি সংগ্রহ করতে বলা হয়।গত বছর বোরো মৌসুমে ২৬ টাকা কেজি দরে ধান ৩৬ টাকা কেজি দরে সিদ্ধ চাল ও ৩৫ টাকা কেজি দরে আতপ চাল কেনার সিদ্ধান্ত নেয়া হয়েছিল। তবে বাজারে চালের দাম বেশি থাকায় গত বোরো ও আমন মৌসুমে লক্ষ্যমাত্রা অনুযায়ী ধানচাল কিনতে পারেনি সরকার।  সভার সিদ্ধান্ত অনুযায়ী আগামী ২৮ এপ্রিল থেকে ধান এবং ৭ মে থেকে চাল সংগ্রহ শুরু করতে চায় খাদ্য বিভাগ। বোরো ধান ও চাল সংগ্রহ কার্যক্রম চলবে ৩১ আগস্ট পর্যন্ত।সভায় বোরো ধান ও চালের কেজি প্রতি সংগ্রহ মূল্য নির্ধারণ নিয়ে দীর্ঘ আলোচনা হয় বলে জানান সভায় উপস্থিত একজন কর্মকর্তা। তিনি জানান সভায় এবার বোরো ধান ও চালের উৎপাদন ব্যয় তুলে ধরা হয়।ভার্চুয়াল সভায় আরো উপস্থিত ছিলেনকৃষিমন্ত্রী মো. আব্দুর রাজ্জাক অর্থমন্ত্রী আ হ ম মুস্তফা কামাল বাণিজ্যমন্ত্রী টিপু মুনশি মৎস্য ও প্রাণিসম্পদ মন্ত্রী শ ম রেজাউল করিম দুর্যোগ ব্যবস্থাপনা ও ত্রাণ প্রতিমন্ত্রী মো. এনামুর রহমান অর্থ বিভাগের সিনিয়র সচিব আব্দুর রউফ তালুকদার খাদ্য সচিব মোছাম্মৎ নাজমানারা খানুমসহ অন্যান্য কর্মকর্তারা।ইত্তেফাকএএএম