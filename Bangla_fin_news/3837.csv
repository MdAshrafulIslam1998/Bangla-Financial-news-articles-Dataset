Serial,Title,Date,Author,News
3837,খুলনা কর অঞ্চলে ২৯ কোটি টাকা রাজস্ব আদায়,2017-11-08,অনলাইন ডেস্ক,সপ্তাহব্যাপী আয়কর মেলায় খুলনা করঅঞ্চলে ২৯ কোটি ১৪ লাখ ৫৫ হাজার ৬৬৮ টাকা আয়কর জমা পড়েছে যা ৭ বছরের মধ্যে সর্বোচ্চ। খুলনা কর অঞ্চলের উপকর কমিশনার আবু নসর মো. মাহবুবুজ্জামান এসব তথ্য জানান।  তিনি জানান এবারের মেলা থেকে খুলনা বিভাগে সেবা গ্রহণ করেছেন ৫৪ হাজার ৫৭০ জন। মেলায় রিটার্ন দাখিল করেছেন ২৭ হাজার ৮১২ জন করদাতা। ১ হাজার ১৯৬ জন গ্রাহক নতুন রেজিস্ট্রেশন করেছেন। ৬ জন রিরেজিস্ট্রেশন করেছেন।  মেলার শেষ দিন মঙ্গলবার ১৬ কোটি ৩ লাখ ৫৮ হাজার ১৪৩ টাকা আয়কর জমা পড়েছে। এদিন মেলা থেকে সেবা গ্রহণ করেছেন ১২ হাজার ৯০১ জন। রিটার্ন দাখিল করেছেন ৭ হাজার ৮১ জন গ্রাহক। ২৮০ জন গ্রাহক নতুন রেজিস্ট্রেশন করেছেন। একজন রিরেজিস্ট্রেশন করেছেন।  উল্লেখ্য খুলনা জেলায় শেষ দিন ১৫ কোটি ২০ হাজার ৭৪০ টাকা আয়কর জমা পড়েছে। এদিন মেলা থেকে সেবা গ্রহণ করেছেন ৫ হাজার ৯৩৪ জন। এ দিন মেলায় রিটার্ন দাখিল করেছেন ৩ হাজার ৩৪৭ জন গ্রাহক। ১০৯ জন গ্রাহক নতুন রেজিস্ট্রেশন করেছেন। একজন রিরেজিস্ট্রেশন করেছেন। অন্যদিকে সাত দিনে খুলনা জেলায় আদায় হয়েছে ২২ কোটি ৬৩ লাখ ৪৩ হাজার ৩১৬ টাকা।  ২০১১ সাল থেকে খুলনা কর অঞ্চলে প্রতি বছরই আয়কর মেলা অনুষ্ঠিত হয়ে আসছে উল্লেখ করে খুলনা কর আপিল অঞ্চলের কর কমিশনার প্রশান্ত কুমার রায় বলেন মানুষের মধ্যে করভীতি কমে যাওয়ায় প্রতি বছরই কর জমার পরিমাণ বাড়ছে। বাসস  ইত্তেফাককেকে