Serial,Title,Date,Author,News
2861,উদ্যোক্তা তৈরিতে কাঙ্ক্ষিত ভূমিকা রাখতে পারছে না ব্যাংকগুলো,2019-07-03,ইত্তেফাক রিপোর্ট,দেশের অর্থনেতিক উন্নয়ন হলেও এর সঙ্গে তাল মিলিয়ে পর্যাপ্ত উদ্যোক্তা তৈরি হচ্ছে না। এক্ষেত্রে ব্যাংকগুলোর বড়ো ভূমিকা রাখার কথা থাকলেও বাস্তবে তার প্রতিফলন নেই। নতুন উদ্যোক্তা তৈরি হওয়ার ক্ষেত্রে প্রত্যাশিত ভূমিকা রাখছে না। কেন্দ্রীয় ব্যাংকও প্রয়োজনীয় পদক্ষেপ নিতে পারছে না। সম্প্রতি বাংলাদেশ অর্থনীতি সমিতি কার্যালয়ে ঢাকা স্কুল অব ইকোনমিক্স ডিএসসিই আয়োজিত এক সেমিনারে বিশেষজ্ঞরা এ মন্তব্য করেন।ফান্ড ম্যানেজমেন্ট ফর ব্যাংকস অ্যান্ড এন্টারপ্রেনারশিপ ইকোনমিক্স শীর্ষক ঐ সেমিনারে প্রবাসী কল্যাণ ব্যাংকের সাবেক এমডি সি এম কয়েস সামী ডিএসসিইর উদ্যোক্তা অর্থনীতি বিভাগের সমন্বয়ক অধ্যাপক ড. মুহম্মদ মাহবুব আলী উদ্যোক্তা অর্থনীতি বিভাগের সহকারী অধ্যাপক সারাহ তাসনীম প্রমুখ বক্তব্য রাখেন।সি এম কয়েস সামী বলেন ব্যাংকগুলোর ক্ষেত্রে ফান্ড ম্যানেজমেন্ট গুরুত্বপূর্ণ। ঋণ বিতরণ ও আদায়ে শৃঙ্খলা থাকতে হবে। ব্যাংকগুলো ঋণ বিতরণের ক্ষেত্রে ঝুঁকি তৈরি করছে কিন্তু নতুন উদ্যোক্তাদের ঋণ দিচ্ছে না। কেন্দ্রীয় বাংকের মধ্যে স্বচ্ছতা ও জবাবদিহিতা নিশ্চিত করতে হবে। কেন্দ্রীয় ব্যাংককে কাজের স্বাধীনতা দিতে হবে উল্লেখ করে তিনি বলেন ব্যাংকিং খাতের সংস্কারে দ্রুত ব্যাংকিং কমিশন গঠন করা দরকার। ...আরো পড়ুন দাউদের ঘনিষ্ঠকে এফবিআইয়ের হাতে তুলে দিতে পাকিস্তানের আপত্তিড. মুহম্মদ মাহবুব আলী বলেন ব্যাংক ঋণের সুদহার অবশ্যই সিঙ্গেল ডিজিটে নামিয়ে আনতে হবে। এজন্য ঋণ আমানতের সুদহার ব্যবধান স্প্রেড ২ শতাংশের মধ্যে রাখতে হবে। তিনি বলেন দেশে ব্যাংকের সংখ্যা বেশি হলেও তা ঢাকায় কেন্দ্রীভূত। কিছু ব্যাংকের প্রধান কার্যালয় ঢাকার বাইরে স্থাপন করতে হবে। এ সময় তিনি বলেন ক্ষুদ্র সঞ্চয়কে ক্ষুদ্র আমানতে রূপান্তর করতে কমিউনিটিভিত্তিক ব্যাংকিংব্যবস্থা চালু করা দরকার। চতুর্থ শিল্প বিপ্লবকালে প্রযুক্তির ব্যবহার বাড়তে থাকলে মানুষের চাকরি হারানোর শঙ্কার বিষয়টি তুলে ধরে তিনি কর্মসংস্থান বাড়ানোর উপায় খোঁজার উপর গুরুত্ব দেন।ইত্তেফাকআরকেজি