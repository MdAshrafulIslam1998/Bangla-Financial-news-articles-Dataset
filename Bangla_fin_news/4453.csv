Serial,Title,Date,Author,News
4453,অংশীদারদের চাপেই ইসলামী ব্যাংকে বড় পরিবর্তন  অর্থমন্ত্রী,2017-01-08,ইত্তেফাক রিপোর্ট,ইসলামী ব্যাংকে পরিবর্তন ব্যাংকটির জন্য ইতিবাচক উল্লেখ করে অর্থমন্ত্রী আবুল মাল আবদুল মুহিত বলেছেন ইসলামী ব্যাংকে আগে থেকেই অনেক সমস্যা ছিল এখনও অনেক সমস্যা আছে। তবে ব্যবসার দিক দিয়ে ইসলামী ব্যাংক এক নম্বর ব্যাংক। তাদের বিদেশি অংশীদার পরিবর্তন হয়েছে। যা কিছু হয়েছে তাদের চাপেই হয়েছে। তিনি বলেন শেয়ারহোল্ডার ও ইসলামিক ডেভেলেপমেন্ট ব্যাংকের আইডিবি চাপেই ইসলামী ব্যাংকের পরিচালনা পর্ষদে পরিবর্তন আনা হয়েছে। এটা বড় ধরনের পরিবর্তন। তবে বিনিয়োগের ক্ষেত্রে এতে কোনও প্রভাব পড়বে না।  রবিবার সচিবালয়ে মেট্রোপলিটন চেম্বার অব কমার্স অ্যান্ড ইন্ডাস্ট্রির এমসিসিআই প্রতিনিধি দলের সঙ্গে বৈঠক শেষে অর্থমন্ত্রী সাংবাদিকদের এসব কথা বলেন। এমসিসিআইয়ের সভাপতি ব্যারিস্টার নিহাদ কবির প্রতিনিধি দলের নেতৃত্ব দেন।  সাংবাদিকদের বিভিন্ন প্রশ্নের জবাবে অর্থমন্ত্রী বলেন ইসলামী ব্যাংকের চেয়ারম্যান এমডি এবং ডিএমডি পদে পরিবর্তন অবশ্যই বড় পরিবর্তন। তবে এতে ব্যাংকের পরিচালনায় কোনো সমস্যা হবে না। এছাড়া ইসলামী ব্যাংকের নতুন চেয়ারম্যান এমডি এবং ডিএমডির সঙ্গে শিগগির বৈঠক করবেন বলে জানান অর্থমন্ত্রী।  ইসলামি ব্যাংকের পরিচালনা পর্ষদে সাম্প্রতিক যে পরিবর্তন সেই পরিবর্তনকে কীভাবে দেখছেন জানতে চাইলে অর্থমন্ত্রী বলেন এমডি ও চেয়ারম্যান পরিবর্তনকে আমার মনে হয়েছে ফেয়ার চেইঞ্জ। ইয়েস ইট লুকস গুড। তবে তাদের মুনাফা আসলে কোথায় যায় এটা নিয়ে একটা পশ্ন তো ছিলই। ইসলামী ব্যাংকের ফরেনার পার্টনার চেঞ্জ হয়েছে। এখন যা কিছু হয়েছে তাদের প্রেশারে হয়েছে।  ব্যাংকটির ব্যবস্থাপনায় কোনো পরিবর্তন আসবে কি নাএমন প্রশ্নের জবাবে অর্থমন্ত্রী বলেন আমি তা জানি না।  ইসলামী ব্যাংক কোনো ব্যবসায়ী গ্রুপের দখলে যাচ্ছে কিনাসাংবাদিকদের এমন প্রশ্নের জবাবে অর্থমন্ত্রী বলেন ব্যবসায়ী গ্রুপের হাতে যাচ্ছে কিনা এখনো কিছু বলতে পারছি না। কোন কোন গ্রুপ জড়িত তাও বলতে পারছি না।  উল্লেখ্য গত বৃহস্পতিবার রাজধানীর একটি হোটেলে ইসলামী ব্যাংকের পর্ষদ সভায় ব্যাংকটিতে বড় ধরনের পরিবর্তন আনা হয়। পরিবর্তন আনা হয়েছে ইসলামী ব্যাংক ফাউন্ডেশনের চেয়ারম্যান পদেও। নতুন পরিচালক হিসেবে পর্ষদ সভায় যোগ দিয়েই ব্যাংকটির চেয়ারম্যান নির্বাচিত হন সরকারের সাবেক সচিব আরাস্তু খান।  ইত্তেফাকএমআই