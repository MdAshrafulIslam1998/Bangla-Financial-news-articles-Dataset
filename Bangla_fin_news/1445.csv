Serial,Title,Date,Author,News
1445,চলমান লকডাউনে ব্যাংক লেনদেনের সময় বাড়ল,2021-04-11,ইত্তেফাক অনলাইন ডেস্ক,করোনাভাইরাস সংক্রমণের দ্বিতীয় ঢেউ মোকাবেলায় চলমান লকডাউন শেষ হচ্ছে আজ। ১৪ এপ্রিল থেকে আবারো লকডাউন দেয়ার পরিকল্পনা রয়েছে সরকারের। আগামীকাল সোমবার ১২ এপ্রিল ও পরদিন মঙ্গলবার ১৩ এপ্রিল ব্যাংক লেনদেন হবে সকাল ১০টা থেকে দুপুর ১টা পর্যন্ত।রবিবিার ১১ এপ্রিল এ সংক্রান্ত একটি সার্কুলার জারি করেছে বাংলাদেশ ব্যাংক।এতে বলা হয় আগামী ১২ এপ্রিল হতে ১৩ এপ্রিল পর্যন্ত দৈনিক ব্যাংকিং লেনদেনের সময়সূচি সকাল ১০টা থেকে দুপুর ১টা পর্যন্ত নির্ধারণ করা হলো।  এক্ষেত্রে লেনদেন পরবর্তী আনুষঙ্গিক কার্যক্রম সম্পাদনের জন্য সংশ্লিষ্ট ব্যাংক শাখা এবং প্রধান কার্যালয়ের সংশ্লিষ্ট বিভাগ প্রয়োজনে তিনটা পর্যন্ত খোলা রাখতে পারবে।লেনদেনে বিধিনিষেধ দেওয়ার পর ব্যাংকিং লেনদেন ছিল সকাল ১০টা থেকে সাড়ে ১২টা পর্যন্ত। তবে এই স্বল্প সময়ের কারণে শাখা পর্যায়ে ভিড় বেড়ে যাওয়ায় কেন্দ্রীয় ব্যাংক লেনদেনের সময় বাড়িয়েছে।পরবর্তী নির্দেশ না দেওয়া পর্যন্ত ব্যাংকের সান্ধ্যকালীন ও সাপ্তাহিক ছুটিকালীন ব্যাংকিং কার্যক্রম বন্ধ রাখতে হবে। এ ছাড়া এজেন্ট ব্যাংকিং সেবার কার্যক্রম কীভাবে চলবে ব্যাংকগুলো তা নিজেরাই সিদ্ধান্ত নিতে পারবে।এই সময়ে এটিএম বুথে পর্যাপ্ত অর্থ ও অনলাইন ব্যাংকিং কার্যক্রম সার্বক্ষণিক চালু রাখতে উদ্যোগ নিতে বলেছে বাংলাদেশ ব্যাংক। ইত্তেফাকএনএ