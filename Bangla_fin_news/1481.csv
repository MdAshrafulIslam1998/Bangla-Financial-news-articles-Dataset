Serial,Title,Date,Author,News
1481,‘মিশন এক্সট্রিম’এ ইভ্যালির চমক,2021-03-29,ইত্তেফাক অনলাইন ডেস্ক,চমক দেখিয়ে আসন্ন ঈদে মুক্তির তালিকায় থাকা সিনেমা মিশন এক্সট্রিম ও মিশন এক্সট্রিম২ এর পৃষ্ঠপোষক হলো দেশীয় ইকমার্স প্রতিষ্ঠান ইভ্যালি। কপ ক্রিয়েশনের ব্যানারে নির্মিত এ সিনেমাটি বাংলাদেশের দ্বিতীয় পুলিশ অ্যাকশন থ্রিলার সিনেমা। সিনেমাটির কেন্দ্রীয় চরিত্রে অভিনয় করেছেন আরিফিন শুভ।সম্প্রতি এ লক্ষ্যে ইভ্যালির প্রধান কার্যালয়ে কপ ক্রিয়েশন ও ইভ্যালির মধ্যে এক সমঝোতা চুক্তি স্বাক্ষরিত হয়। ইভ্যালির ব্যবস্থাপনা পরিচালক ও প্রধান নির্বাহী কর্মকর্তা সিইও মোহাম্মদ রাসেল এবং কপ ক্রিয়েশন এর ম্যানেজিং পার্টনার নাযির আহমেদ নিজ নিজ প্রতিষ্ঠানের পক্ষে চুক্তিপত্রে স্বাক্ষর করেন।এ বিষয়ে ইভ্যালির সিইও মোহাম্মদ রাসেল বলেন ইভ্যালি শুরু থেকেই বিনোদন জগতের সঙ্গে কাজ করে যাচ্ছে। তবে এক্ষেত্রে শুধু বিনোদন প্রিয় মানুষদের সঙ্গে থাকার লক্ষ্য নিয়েই আমরা মিশন এক্সট্রিমের সঙ্গে যুক্ত হয়েছি তা না। বরং কিছুটা সামাজিক দায়বদ্ধতা থেকেও এই সিনেমার সঙ্গে যুক্ত হয়েছে ইভ্যালি। এর আগেও ঢাকা অ্যাটাকএর মতো একটি দারুণ সিনেমা উপহার দিয়েছে কপ ক্রিয়েশন। আমরা আশা করি মিশন এক্সট্রিম সিনেমাটিও দর্শকদের কাছে বেশ জনপ্রিয়তা পাবে।মিশন এক্সট্রিমএর পৃষ্ঠপোষক হওয়ায় ইভ্যালিকে ধন্যবাদ জানিয়ে সিনেমাটির পরিচালক সানোয়ার হোসাইন বলেন এই চলচ্চিত্রটি ক্রাইম থ্রিল সাসপেন্স এবং অ্যাকশন নির্ভর একটি মৌলিক গল্পের ওপর ভিত্তি করে নির্মিত হচ্ছে এবং সিনেমাটির সর্বক্ষেত্রে আমরা দর্শকদের জন্য দুর্দান্ত সব চমক রাখার চেষ্টা করেছি। আশা করি ঈদের সিনেমা হিসেবে এটি দর্শকদের পছন্দের শীর্ষে থাকবে।অনুষ্ঠানে ইভ্যালির চিফ মার্কেটিং অফিসার আরিফ আর হোসাইনসহ অন্যান্য ঊর্ধ্বতন কর্মকর্তারা উপস্থিত ছিলেন।ইত্তেফাকজেডএইচডি