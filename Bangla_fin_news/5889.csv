Serial,Title,Date,Author,News
5889,মোবাইল ব্যাংকিংয়ে ছবির সিদ্ধান্ত স্থগিত,2015-08-18,ইত্তেফাক রিপোর্ট,মোবাইল ব্যাংকিংয়ের মাধ্যমে কোন গ্রাহক ৫ হাজার টাকার বেশি পাঠালে বা উত্তোলন করলে ওই গ্রাহকের ছবি তুলে রাখার জন্য সম্প্রতি নির্দেশ দেয় কেন্দ্রীয় ব্যাংক। তবে মঙ্গলবার অন্য আরেকটি প্রজ্ঞাপন জারি করে সে সিদ্ধান্ত স্থগিত করা হয়। এ ছাড়া ৬ মাসের মাধ্যে সিম রেজিস্ট্রেশন ও রিরেজিস্ট্রেশনের যে বাধ্যবাধকতা আরোপ করা হয় সে সময়সীমাও প্রত্যাহার করা হয়েছে।  জানা গেছে মোবাইল ব্যাংকিং সেবা দেয়ার জন্য বাংলাদেশ ব্যাংক থেকে ২৮টি ব্যাংককে অনুমোদন দেওয়া হলেও এখন পর্যন্ত এই সেবাটি চালু করতে সক্ষম হয়েছে ২০টি ব্যাংক। এই ব্যাংকগুলো মোবাইল ব্যাংকিং সেবা দিতে মোট ৫ লাখ ৩৮ হাজার ১৭০টি এজেন্ট নিয়োগ দিয়েছে। নিবন্ধিত গ্রাহকের সংখ্যা ২ কোটি ৮৬ লাখ। প্রতিদিন গড়ে ৪৩২ কোটি টাকা লেনদেন হয়। কার্যক্রমের থাকার মোবাইল বাংকগুলোর বিকাশ ডাচবাংলা মোবাইল ব্যাংকিং ইউক্যাশ এমক্যাশ মাই ক্যাশ. শিওর ক্যাশ ওকে ক্যাশ হ্যালো ক্যাশ স্পট ক্যাশ আইএফআইসি মোাবাইল ব্যাংক ইত্যাদি।  মোবাইল ব্যাংকিংয়ের মাধ্যমে সন্ত্রাসী অর্থায়ন মানবপাচার বা অন্যকোন অপরাধমূলক কর্মকান্ডে অর্থসরবারহ ঠেকাতে সেবা প্রদানদারী ব্যাংক ও সাবসিডিয়ারী কোম্পানির প্রধান নির্বাহীদের কাছে গত ২ আগস্ট চিঠি পাঠায় পেমেন্ট সিস্টেমস বিভাগ।  ওই প্রজ্ঞাপনে বলা হয় গ্রাহকের কেওয়াইসিতে নো ইউর কাস্টমার প্রদত্ত তথ্যের সাথে সংশ্লিষ্ট সিমের নিবন্ধন তথ্যাবলী একই রকম এবং নির্ভুল করার লক্ষে সব গ্রাহকের মোবইল সিম আগামী ৬ মাসের মধ্যে রেজিস্ট্রেশন বা রিরেজিস্ট্রেশন করতে হবে। নতুন জারি করা প্রজ্ঞাপনের সময়সীমা তুলে দিয়ে শুধু রেজিস্ট্রেশন করতে বলা হয়েছে। গ্রাহকদের দ্বারা রেজিস্ট্রেশন শেষে প্রমান কপি এজেন্টের মাধ্যমে সংগ্রহ করে তা যাচাই ও সংরক্ষণ করতে হবে। রেজিস্ট্রেশন করার লক্ষে প্রয়োজনীয় প্রচারণা কার্যক্রমের গ্রহনের উদ্যোগ নিতে হবে বলে প্রজ্ঞাপনে বলা হয়েছে।