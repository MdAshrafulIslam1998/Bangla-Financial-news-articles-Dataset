Serial,Title,Date,Author,News
5505,বাংলাদেশের নেতৃত্বে এলডিসিভুক্ত দেশগুলো ঐক্যবদ্ধ  বাণিজ্যমন্ত্রী,2015-12-18,অনলাইন ডেস্ক,নাইরোবি সফররত বাণিজ্যমন্ত্রী এবং বিশ্ব বাণিজ্য সংস্থায় এলডিসিভুক্ত দেশসমূহের সমন্বয়কারী তোফায়েল আহমেদ বলেছেন উন্নত বিশ্বের কাছ থেকে দাবি আদায়ে এলডিসিভুক্ত দেশগুলো বাংলাদেশের নেতৃত্বে ঐক্যবদ্ধ।বাণিজ্যমন্ত্রী আজ শুক্রবার নাইরোবির ইন্টারকন্টিনেন্টাল হোটেলে এলডিসিভুক্ত দেশসমূহের মন্ত্রী ও প্রতিনিধিগণের দাবি আদায়ের বিষয়ে পর্যালোচনাসভায় সভাপতিত্ব শেষে সাংবাদিকদের প্রশ্নের জবাবে এ কথা বলেন।  বিশ্ব বাণিজ্য সংস্থার মিনিস্টেরিয়াল কনফারেন্স এমসি১০ এর নাইরোবি ঘোষণার আগে এলডিসির নিজস্ব দাবি আদায়ের কৌশল নির্ধারণের জন্য এলডিসিভুক্ত দেশগুলোর মন্ত্রী এবং প্রতিনিধিগণের মধ্যে আলোচনা হয়েছে।  বিগত দিনের মিনিস্টেরিয়াল কনফারেন্সগুলোর সিদ্ধান্ত বলবৎ রেখে সার্ভিস ওয়েভার কৃষি এবং শুল্কায়নের বিষয়ে আরো নতুন বাণিজ্য সুবিধা সৃষ্টির জন্য উন্নত বিশ্বের প্রতি চাপ অব্যাহত রাখার বিষয়ে এলডিসিভুক্ত দেশগুলো একমত রয়েছে।  মন্ত্রী বলেন আজ সম্মেলনের শেষ দিনে বাণিজ্য সুবিধা প্রদানের বিষয়ে স্বল্পোন্নত দেশগুলোর প্রস্তাবের প্রেক্ষিতে নিজেদের ফোরামে আলোচনা চলছে। নাইরোবি ঘোষণায় এলডিসিভুক্ত দেশগুলোর প্রত্যাশার বাস্তবায়ন ঘটবে বলে তিনি আশা প্রকাশ করেন।  এলডিসিভুক্ত দেশসমূহের মন্ত্রী ও প্রতিনিধিগণ এলডিসির সমন্বয়কারী হিসেবে ১৬৪টি দেশের বিশ্ব বাণিজ্য সংস্থায় এলডিসিভুক্ত দেশসমূহের সমন্বয়ক হিসেবে বিগত ১ম ২য় ৩য় এবং বর্তমান ১০ম সম্মেলনে সফলতার সাথে দায়িত্ব পালনের জন্য তোফায়েল আহমেদের প্রতি কৃতজ্ঞতা জানান।  বাণিজ্য মন্ত্রণালয়ের সিনিয়র সচিব হেদায়েতুল্লাহ আল মামুন জেনেভায় নিযুক্ত রাষ্ট্রদূত এবং বাংলাদেশের স্থায়ী প্রতিনিধি এম শামীম আহসান বাণিজ্য মন্ত্রণালয়ের অতিরিক্ত সচিব অমিতাভ চক্রবর্তী জেনেভায় বাংলাদেশ স্থায়ী মিশনের ইকনমিক মিনিস্টার সুপ্রিয় কুমার কুন্ড এবং মিশনে নিযুক্ত মিনিস্টার ড. মোস্তফা আবিদ খান এসময় উপস্থিত ছিলেন। বাসস।