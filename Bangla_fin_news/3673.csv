Serial,Title,Date,Author,News
3673,ফ্ল্যাট ঋণের সুদের হার ৫ শতাংশ করার সুপারিশ,2018-01-23,অনলাইন ডেস্ক,ফ্ল্যাট কেনার জন্য নেয়া ঋণের সুদের হার পাঁচ শতাংশে কমিয়ে আনা এবং বিদ্যমান ফ্ল্যাট রেজিস্ট্রেশন ফি কমানোর আহ্বান জানিয়েছে বাংলাদেশ শিল্প ও বণিক সমিতি ফেডারেশন এফবিসিসিআই। একইসঙ্গে সংগঠনটি ফ্ল্যাট কেনার ক্ষেত্রে নেয়া ঋণ পরিশোধের মেয়াদকাল সর্বনিম্ন ১০ বছর পর্যন্ত বাড়ানোর অনুরোধ জানিয়েছে।  মঙ্গলবার রাজধানীর ফেডারেশন ভবনে এফবিসিসিআই রিলেটিং টু মিনিস্ট্রি অব হাউজিং এন্ড পাবলিক ওয়ার্কস স্ট্যান্ডিং কমিটির সভায় ব্যবসায়ীরা এই আহ্বান জানান।  কমিটির চেয়ারম্যান লিয়াকত আলী ভূঁইয়া মিলনের সভাপতিত্বে অনুষ্ঠানে এফবিসিসিআই সহসভাপতি মো. মুনতাকিম আশরাফ স্ট্যান্ডিং কমিটির ডাইরেক্টর ইনচার্জ রাশেদুল হোসেন চৌধুরী রনিসহ সদস্যরা উপস্থিত ছিলেন।  ব্যবসায়ীরা আবাসন খাতের সমস্যা নিরসনে নির্মাণ সামগ্রী যেমন রড ইট বালু ইত্যাদির দাম সহনশীল রাখার ওপর গুরুত্বারোপ করেন। তারা দেশের আবাসন খাতের উন্নয়নে ফ্ল্যাট কেনার জন্য নেয়া ঋণের সুদহার কমানো এবং ফ্ল্যাট রেজিস্ট্রেশন ফি বিদ্যমান ১২ শতাংশ থেকে কমিয়ে ৬ থেকে ৭ শতাংশে নামিয়ে আনার সুপারিশ করেন। নিম্নবিত্ত ও মধ্যবিত্ত শ্রেণির ক্রেতাদের সুবিধার্থে ফ্ল্যাট কেনার ঋণ পরিশোধের মেয়াদকাল সর্বনিম্ন ১০ বছর পর্যন্ত বাড়ানোর ওপর তারা বিশেষ গুরুত্ব আরোপ করেন। সভায় এ কমিটির পক্ষ থেকে এফবিসিসিআইতে আবাসন মেলা আয়োজনেরও সিদ্ধান্ত নেয়া হয়।  ইত্তেফাককেকে