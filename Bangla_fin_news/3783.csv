Serial,Title,Date,Author,News
3783,‘জবাবদিহিতা ও শৃঙ্খলায় দক্ষ সিএমএ প্রয়োজন’,2017-11-29,অনলাইন ডেস্ক,অর্থমন্ত্রী আবুল মাল আবদুল মুহিত একাউন্টিং পেশার সার্বিক উন্নয়নের ওপর গুরুত্ব প্রদান করেছেন। তিনি বলেন দেশের ব্যবসা ও শিল্প ক্ষেত্রে সুশাসন স্বচ্ছতা জবাবদিহিতা ও শৃঙ্খলা প্রতিষ্ঠায় দক্ষ কস্ট এন্ড ম্যানেজমেন্ট একাউন্ট্যান্ট সিএমএ প্রয়োজন রয়েছে।  অর্থমন্ত্রী এ ক্ষেত্রে কস্ট এন্ড ম্যানেজমেন্ট একাউন্ট্যান্টদের ক্রমবর্ধমান ভূমিকার ভূয়সী প্রশংসা করে দেশে একাউন্টিং পেশার সার্বিক উন্নয়ন কামনার পাশপাশি আইসিএমএবিকে সর্বাত্মক সহযোগিতার আশ্বাস দেন।আইসিএমএবির প্রেসিডেন্ট জামাল আহমেদ চৌধুরী এ প্রতিনিধি দলের নেতৃত্ব দেন।  আইসিএমএবির প্রেসিডেন্ট কস্ট এন্ড ম্যানেজমেন্ট একাউন্টিং পেশার উন্নয়ন এবং দেশের অর্থনৈতিক কর্মকাণ্ডে স্বচ্ছতা জবাবদিহিতা এবং সুশাসন প্রতিষ্ঠা করার ব্যাপারে সিএমএ পেশার ভূমিকা এবং এ প্রতিষ্ঠানের চলমান কর্মকাণ্ড সম্পর্কে অর্থমন্ত্রীকে অবহিত করেন। তারা এ প্রতিষ্ঠানকে আরো বেশি গতিশীল করতে অর্থমন্ত্রীর সক্রিয় সহযোগিতা কামনা করেন।  প্রতিনিধি দলের সদস্য ইন্স্টিটিউটের ভাইস প্রেসিডেন্ট মোহাম্মদ সেলিম কোষাধ্যক্ষ প্রফেসর ড. স্বপন কুমার বালা সাবেক প্রেসিডেন্ট এম আবুল কালাম মজুমদার কর্পোরেট এওয়ার্ড এন্ড ব্রান্ডিং কমিটির ভাইসচেয়ারম্যান মো. মোস্তাকুর রহমান এবং আইসিএমএবির নির্বাহী পরিচালক মো. মাহ্বুব উল আলম এ সময় উপস্থিত ছিলেন। বাসস  ইত্তেফাককেকে