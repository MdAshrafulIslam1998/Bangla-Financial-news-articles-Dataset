Serial,Title,Date,Author,News
6751,বাণিজ্যমন্ত্রী জেনেভা যাচ্ছেন,2015-02-01,ইত্তেফাক রিপোর্ট,বাণিজ্যমন্ত্রী তোফায়েল আহমেদ ডব্লিউটিওর বালি ঘোষণাা বাস্তবায়ন ও স্বল্পোন্নত দেশসমূহের অনুকূলে গৃহীত সার্ভিসেস ওয়েভার সিদ্ধান্ত বাস্তবায়নের জন্য সুইজারল্যান্ডের জেনেভায় উচ্চপর্যায়ের সম্মেলনে যোগ দিতে সোমবার ঢাকা ত্যাগ করছেন। ডব্লিউটিওর সদর দপ্তরে ৫ থেকে ৬ ফেব্রুয়ারি এ সম্মেলন অনুষ্ঠিত হবে। বাণিজ্য মন্ত্রণালয়ের এক সংবাদ বিজ্ঞপিপ্ততে রবিবার এ কথা বলা হয়। বাণিজ্যমন্ত্রীর নেতৃত্ব চার সদস্যের প্রতিনিধিদলের অপর সদস্য হচ্ছেন বাণিজ্য মন্ত্রণালয়ের ডব্লিউটিও সেলের মহাপরিচালক অমিতাভ চক্রবর্তী ফরেন ট্রেড ইনস্টিটিউটের পরিচালক ও ভারপ্রাপ্ত প্রধান নির্বাহী ড. মোস্তফা আবিদ খান ও বাণিজ্য মন্ত্রণালয়ের ডব্লিউটিও সেলের উপপরিচালক মো. মাসুকুর রহমান সিকদার।