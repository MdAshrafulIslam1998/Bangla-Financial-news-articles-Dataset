Serial,Title,Date,Author,News
1480,নোকিয়া মোবাইল কেনা যাবে ইভ্যালিতে,2021-03-29,ইত্তেফাক অনলাইন ডেস্ক,ফিনল্যান্ডভিত্তিক মোবাইল প্রস্তুতকারী প্রতিষ্ঠান নোকিয়ার বিভিন্ন ধরনের মোবাইল কেনা যাবে ইভ্যালি ডটকম ডট বিডিতে। দেশীয় ইকমার্স মার্কেটপ্লেস ইভ্যালিতে বাংলাদেশে নোকিয়ার অনুমোদিত পরিবেশক সেলুলার মোবাইল পিটিই লিমিটেড সিএমপিএল এর ভার্চুয়াল শপ থেকে কেনা যাবে পণ্যগুলো। রবিবার ২৮ মার্চ ইভ্যালির পক্ষ থেকে এক সংবাদ বিজ্ঞপ্তিতে এ তথ্য জানানো হয়।সংবাদ বিজ্ঞপ্তিতে বলা হয় সম্প্রতি রাজধানীর ধানমন্ডিতে অবস্থিত ইভ্যালি ডট কম লিমিটেড এর প্রধান কার্যালয়ে উভয় প্রতিষ্ঠানের মধ্যে এক সমঝোতা চুক্তি স্বাক্ষরিত হয়। ইভ্যালির বাণিজ্যিক বিভাগের প্রধান সাজ্জাদ আলম এবং সিএমপিএল এর বিজনেস কন্ট্রোলার আসিফ আলমগীর নিজ নিজ প্রতিষ্ঠানের পক্ষে চুক্তিপত্রে স্বাক্ষর করেন ৷অনুষ্ঠানে ইভ্যালির চিফ অপারেটিং অফিসার সিওও এইচ এম তারিকুল কামরুল বলেন গ্রাহকদের স্বপ্ন পূরণের অঙ্গীকার নিয়েই ইভ্যালি সবসময় কাজ করে যাচ্ছে তার অংশ হিসেবে মোবাইল জায়ান্ট নোকিয়ার সাথে আমাদের পথ চলা । আশা করছি এর ফলে গ্রাহকরা নোকিয়ার বিভিন্ন প্রিমিয়াম ক্যাটাগরির পণ্য তার সাধ্যের মধ্যেই কিনতে পারবেন।চুক্তি স্বাক্ষর অনুষ্ঠানে ইভ্যালির ক্যাটাগরি হেড জাহেদুল ইসলাম হিময়সহ উভয় প্রতিষ্ঠানের ঊর্ধ্বতন কর্মকর্তারা উপস্থিত ছিলেন।ইত্তেফাকজেডএইচডি