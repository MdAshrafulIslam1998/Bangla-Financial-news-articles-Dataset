Serial,Title,Date,Author,News
893,‘প্রতারিত গ্রাহকদের দায়িত্ব বাণিজ্য মন্ত্রণালয়কে নিতে হবে’,2021-09-22,ইত্তেফাক অনলাইন ডেস্ক,অর্থমন্ত্রী আ হ ম মুস্তফা কামাল বলেছেন ইকমার্স প্রতিষ্ঠানের ছাড়পত্র বাণিজ্য মন্ত্রণালয় থেকে দেওয়া হয়। ফলে প্রতারিত গ্রাহকরা যাতে অর্থ ফেরত পায় সে ব্যাপারে বাণিজ্য মন্ত্রণালয়কে দায়িত্ব নিতে হবে।বুধবার ২২ সেপ্টেম্বর সরকারি ক্রয় সংক্রান্ত কমিটির বৈঠক শেষে সাংবাদিকদের প্রশ্নের জবাবে তিনি এ সব কথা বলেন।  অর্থমন্ত্রী বলেন যেহেতু ইকমার্স প্রতিষ্ঠানের ছাড়পত্র এই মন্ত্রণালয় থেকে দেওয়া হয়। ফলে তাদের দায়িত্ব বেশি। পাশাপাশি সংশ্লিষ্ট অন্য প্রতিষ্ঠানের দায়িত্বও আছে। প্রতারিত গ্রাহকরা যাতে তাদের অর্থ ফেরত পায় সে ব্যাপারে প্রাথমিকভাবে বাণিজ্য মন্ত্রণালয়কে দায়িত্ব নিতে হবে।এর আগে বুধবার ইকমার্স প্রতিষ্ঠানগুলোর প্রতারণা অর্থ আত্মসাৎ ও অর্থপাচার বিষয়ে বিচার বিভাগীয় তদন্তের নির্দেশনা চেয়ে হাইকোর্টে রিট করেন সুপ্রিম কোর্টের দুই আইনজীবী ব্যারিস্টার মোহাম্মদ হুমায়ন কবির পল্লব এবং মোহাম্মদ কাওছার। রিটের শুনানি শেষে ইভ্যালির কোনো সম্পত্তি বিক্রি বা হস্তান্তরে নিষেধাজ্ঞা দিয়েছে হাইকোর্ট।ইত্তেফাকইউবি