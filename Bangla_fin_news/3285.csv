Serial,Title,Date,Author,News
3285,শুকনো খাবার রপ্তানি বাড়ছে,2018-09-14,ইত্তেফাক রিপোর্ট,বাংলাদেশে তৈরি শুকনো খাবারের চাহিদা রয়েছে বিশ্বের বিভিন্ন দেশে। প্রবাসী বাঙালিরা শুকনো খাবারের মূল ক্রেতা হলেও এসব খাবারের প্রতি আগ্রহ রয়েছে বিদেশিদেরও। বাংলাদেশ থেকে শুকনো খাবার হিসাবে যেসব পণ্য রপ্তানি হয় তার মধ্যে রয়েছে মুড়ি চিড়া চানাচুর আলুর চিপস বিস্কুট খই প্রভৃতি।  রপ্তানি উন্নয়ন ব্যুরোর ইপিবি হালনাগাদ তথ্য অনুযায়ী চলতি ২০১৮১৯ অর্থবছরের প্রথম দুই মাস জুলাই ও আগস্টে তিন কোটি ৫৪ লাখ ডলারের শুকনো খাবার রপ্তানি হয়েছে। যা আগের অর্থবছরের একই সময়ের চেয়ে ৪১ দশমিক ৬৫ শতাংশ বেশি। গেল ২০১৭১৮ অর্থবছরে দেশ থেকে ১০ কোটি ৯৬ লাখ ডলারের শুকনো খাবার রপ্তানি হয়েছে। আগের বছরের চেয়ে রপ্তানি বাড়ে ৮৩ দশমিক ৭১ শতাংশ।  দেশে তৈরি শুকনো খাবার বেশি রপ্তানি হয় সৌদি আরব সংযুক্ত আরব আমিরাত ওমান কুয়েতসহ মধ্যপ্রাচ্যের বিভিন্ন দেশে।  ইত্তেফাকমোস্তাফিজ