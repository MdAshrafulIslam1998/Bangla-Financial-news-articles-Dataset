Serial,Title,Date,Author,News
4816,রেলওয়ের উন্নয়নে ২০ কোটি ডলার ঋণ দিচ্ছে এডিবি,2016-09-29,ইত্তেফাক রিপোর্ট,বাংলাদেশ রেলওয়ের আধুনিকায়নে ২০ কোটি ডলার ঋণ দিচ্ছে এশীয় উন্নয়ন ব্যাংক এডিবি। এ লক্ষ্যে বাংলাদেশ সরকার ও এডিবির মধ্যে গতকাল এক চুক্তি স্বাক্ষর হয়েছে। রাজধানীর শেরেবাংলা নগরস্থ ইআরডি সম্মেলন কক্ষে বাংলাদেশের পক্ষে অর্থনৈতিক সম্পর্ক বিভাগের যুগ্ম সচিব সাইফুদ্দিন আহমেদ ও এডিবির আবাসিক মিশনের অফিসার ইনচার্জ ইয়ুশিনবু তাতেওয়াকি স্বাক্ষর করেন। এ সময় জানানো হয় রেলওয়ে রোলিং স্টক প্রজেক্টের আওতায় এ ঋণ দিচ্ছে এডিবি। এই অর্থ ঢাকাচট্টগ্রাম ও ঢাকাখুলনার মতোপ্রধান প্রধান রেল রুটে পরিবহন সক্ষমতা বাড়াতে সহায়ক হবে।  এডিবির এ ঋণ দিয়ে বাংলাদেশ রেলওয়ে ২৬৪টি যাত্রীকোচ মিটার গেজ মেইন লাইন নেটওয়ার্কের জন্য ১০টি ডিজেল ইলেকট্রিক লোকোমোটিভ ৪টি রিলিফ ক্রেন ২টি ট্রেন ওয়াশিং প্ল্যান্ট এবং লোকোমাস্টার প্রশিক্ষণের জন্য একটি সিমুলেটর সংগ্রহ করা হবে। বর্তমানে রেলের যাত্রী পরিবহন চাহিদা দিন দিন বাড়ছে। এ প্রকল্পের মাধ্যমে রেল পরিবহনে যাত্রী পরিবহন ক্ষমতা ২০২১ সালের মধ্যে ১০ শতাংশ বৃদ্ধির পরিকল্পনা রয়েছে। সেই সঙ্গে গণপরিবহনে রেলওয়ের অবদান ৪ শতাংশ থেকে বাড়িয়ে ১০ শতাংশে উন্নীত করার লক্ষ্য রয়েছে।  এ সময় জানানো হয় মানসম্পন্ন যাত্রীবাহী গাড়ি পরিচালনার মাধ্যমে যাত্রীসেবা প্রদান পুরান ও মেয়াদ উত্তীর্ণ গাড়ি প্রতিস্থাপন যাত্রীবাহী গাড়ির স্বল্পতা দূরীকরণ ট্রেন পরিচালনার ক্ষেত্রে সময়ানুবর্তিতা ও নিরাপত্তা নিশ্চিতকরণ ভ্রমণ সময় কমিয়ে আনা নতুন ট্রেন পরিচালনার মাধ্যমে যাত্রী সাধারণের চাহিদা বৃদ্ধি করা এবং রেলওয়ের রাজস্ব আয় বৃদ্ধি করা সম্ভব হবে। এডিবির সহজ শর্তের এই ঋণ ৫ বছর রেয়াতকালসহ ২৫ বছরে পরিশোধ করতে হবে।