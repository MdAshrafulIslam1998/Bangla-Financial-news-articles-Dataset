Serial,Title,Date,Author,News
3668,আজ আন্তর্জাতিক কাস্টমস দিবস,2018-01-26,অনলাইন ডেস্ক,আজ ২৬ জানুয়ারি শুক্রবার আন্তর্জাতিক কাস্টমস দিবস। সারা বিশ্বের ন্যায় বাংলাদেশেও দিবসটি যথাযোগ্য মর্যাদায় পালিত হচ্ছে। এ বছর দিবসটির প্রতিপাদ্য হচ্ছে অর্থনৈতিক উন্নয়নের লক্ষ্যে নিরাপদ বাণিজ্য পরিবেশ। সারা দেশে বিভিন্ন কর্মকাণ্ডের মাধ্যমে দিবসটি পালন করা হচ্ছে। কেন্দ্রীয়ভাবে এনবিআরের কাস্টমস ও ভ্যাট বিভাগ ঢাকায় ও দেশের অন্যান্য শুল্ক স্টেশনে দিবসটি পালন করছে।  দিবসটি পালনের লক্ষ্যে আজ সকালে এনবিআর প্রাঙ্গণ থেকে বর্ণাঢ্য র্যালী বের করা হয়। জাতীয় দৈনিকে বিশেষ সংখ্যা প্রকাশ করা হয়েছে। এছাড়া দিবসটির তাৎপর্য উপলক্ষ্যে সন্ধ্যায় রাজধানীর সোনারগাঁও হোটেলে একটি সেমিনারের আয়োজন করা হয়েছে। অর্থমন্ত্রী আবুল মাল আবদুল মুহিত বাণিজ্যমন্ত্রী তোফায়েল আহমেদ ছাড়াও সরকারের ঊর্ধ্বতন কর্মকর্তা এবং ব্যবসায়ী নেতারা এতে উপস্থিত থাকবেন।  দিবসটি উপলক্ষ্যে ইতিমধ্যে প্রধানমন্ত্রী স্মারক খাম ও ডাকটিকেট উন্মোচন করেছেন। এছাড়া দিবসটির তাৎপর্য নিয়ে রাষ্ট্রপতি মো. আবদুল হামিদ ও প্রধানমন্ত্রীর শেখ হাসিনা পৃথক পৃথক বাণী দিয়েছেন।  রাষ্ট্রপতি তার বাণীতে বলেন টেকসই উন্নয়নের জন্য নিরাপদ বাণিজ্য পরিবেশ অপরিহার্য। প্রধানমন্ত্রীও তার বাণীতে নিরাপদ পরিবেশ নিশ্চিত করার উপর গুরুত্ব দেন।  তিনি বলেন নিরাপদ পরিবেশ নিশ্চিত করে কাস্টমস বাণিজ্য ও বিনিয়োগে আরো গতি আনবে। নিরাপদ বাণিজ্য পরিবেশ নিশ্চিতকরণে কাস্টমসের গুরুত্বপূর্ণ ভূমিকা রয়েছে। আন্তর্জাতিক বাণিজ্য তথা আমদানিরপ্তানির ক্ষেত্রে একটি অবাধ সমতামূলক ও নিরাপদ পরিবেশ গঠনে তাদেরকেই অগ্রণী ভূমিকা পালন করতে হবে।  ইত্তেফাকমোস্তাফিজ