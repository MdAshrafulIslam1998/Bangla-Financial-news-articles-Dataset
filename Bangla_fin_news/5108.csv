Serial,Title,Date,Author,News
5108,পরিবেশবান্ধব ইটভাটা সম্প্রসারণে ১০০ কোটি টাকা,2016-06-02,অনলাইন ডেস্ক,পরিবেশবান্ধব আধুনিক প্রযুক্তির ইটভাটা কার্যক্রম সম্প্রসারণে ২০১৬১৭ অর্থবছরের বাজেটে ১০০ কোটি টাকা থোক বরাদ্দের প্রস্তাব করা হয়েছে। অর্থমন্ত্রী আবুল মাল আবদুল মুহিত বৃহস্পতিবার জাতীয় সংসদে এ প্রস্তাব করেন।  ভবিষ্যতের সমৃদ্ধ বাংলাদেশকে পরিকল্পনায় রেখে আসন্ন অর্থবছরে ৩ লাখ ৪০ হাজার ৬০৫ কোটি টাকা ব্যয়ের ফর্দ জাতীয় সংসদের সামনে উপস্থাপন করেন অর্থমন্ত্রী। প্রস্তাবিত বাজেটের এই ব্যয় বিদায়ী ২০১৫১৬ অর্থবছরের মূল বাজেটের চেয়ে সাড়ে ১৫ শতাংশ এবং সংশোধিত বাজেটের চেয়ে ২৯ শতাংশ বেশি।  বাজেট বক্তৃতায় মুহিত বলেন ইটভাটাগুলোতে সনাতনী পন্থায় ইট পোড়ানোর কারণে উপরিস্থ ভূমির অত্যধিক ব্যবহার পরিবেশ দূষণ ও জ্বালানি অপচয় হয়ে থাকে। এসব ইটভাটার কর্মপরিবেশও ঝুঁকিপূর্ণ ও অস্বাস্থ্যকর। এ প্রেক্ষাপটে সনাতনী পন্থার পরিবর্তে আধুনিক বৈজ্ঞানিক পদ্ধতির প্রসার হলে এসব সমস্যার সমাধান অনেকাংশেই সম্ভব।  ইট তৈরিতে উন্নত প্রযুক্তি ব্যবহারে ইটভাটা মালিকদের আর্থিক সক্ষমতা ও সচেতনতার অভাব রয়েছে উল্লেখ করে অর্থমন্ত্রী বলেন বিষয়টি বিবেচনায় নিয়ে আধুনিক প্রযুক্তির জ্বালানি সাশ্রয়ী চুল্লি স্থাপন কার্যক্রমকে সম্প্রসারিত করতে ২০১৬১৭ অর্থবছরের বাজেটে ১০০ কোটি টাকা থোক বরাদ্দ প্রস্তাব করছি। থোক বরাদ্দের অর্থ ব্যবহারের জন্য নীতিমালা প্রণয়ন করা হবে বলে জানান তিনি।