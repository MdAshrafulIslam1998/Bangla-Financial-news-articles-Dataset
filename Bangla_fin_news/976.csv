Serial,Title,Date,Author,News
976,অগ্রিম টাকা নিতে পারবে না ইকমার্স প্রতিষ্ঠানগুলো,2021-08-29,ইত্তেফাক অনলাইন ডেস্ক,পণ্য দেওয়ার আগেই গ্রাহকের কাছ থেকে কোনোধরনের অগ্রিম মূল্য সরাসরি নিজস্ব ব্যাংক হিসাবে নিতে পারবে না ইকমার্স প্রতিষ্ঠান। এছাড়া ঝুঁকি বিবেচনায় যথাযথ তদারকি নিশ্চিত করে লেনদেনের জন্য ব্যাংকগুলোকে নির্দেশনা দিয়েছে কেন্দ্রীয় ব্যাংক।রবিবার ২৯ আগস্ট বাংলাদেশ ব্যাংকের পেমেন্ট সিস্টেমস ডিপার্টমেন্ট থেকে দেশের সকল বাণিজ্যিক ব্যাংকের ব্যবস্থাপনা পরিচালক ও প্রধান নির্বাহী কর্মকর্তাদের কাছে এই নির্দেশনা পাঠানো হয়।  নির্দেশনায় বলা হয় ডিজিটাল কমার্স পরিচালনা নির্দেশিকা২০২১ এবং বাংলাদেশ ব্যাংকের জারি করা নির্দেশনাএড়ানোর উদ্দেশ্যে কিছু সংখ্যক ডিজিটাল কমার্স প্রতিষ্ঠান নিজস্ব ব্যাংক হিসাবে গ্রাহকদের কাছ থেকে পণ্য ও সেবামূল্যের অগ্রিম অর্থ সরাসরি গ্রহণ করছে। এ অবস্থায়নতুন নির্দেশনায় কেন্দ্রীয় ব্যাংক বলছে সরকারের নির্দেশনা অমান্য করে ডিজিটাল ইকমার্স প্রতিষ্ঠানগুলো কোম্পানি বা কোম্পানি সংশ্লিষ্ট ব্যক্তিদের ব্যাংক হিসাবে পণ্য ও সেবামূল্যের অগ্রিম অর্থ সরাসরি জমা বা গ্রহণ করা যাবে না।ইকমার্স প্রতিষ্ঠানের হিসাব পরিচালনার ক্ষেত্রে প্রদত্ত ট্রানজেকশন প্রোফাইলের যৌক্তিকতা যাচাইবাছাই করতে হবে। পাশাপাশি লেনদেনের বৈশিষ্ট্য বিশ্লেষণ ও সামগ্রিক ঝুঁকি বিবেচনায় নিয়ে যথাযথ তদারকি নিশ্চিত করে লেনদেন পরিচালনা করতে ব্যাংকগুলোকে নির্দেশ দেওয়া হয়েছে। এ নির্দেশাবলি অবিলম্বে কার্যকর হবে বলে জানিয়েছে কেন্দ্রীয় ব্যাংক।  এর আগে গত ৩০ জুন বাংলাদেশ ব্যাংক এক নির্দেশনায় জানায় ইকমার্স প্রতিষ্ঠানগুলো গ্রাহকের পণ্য বা সেবা বুঝিয়ে না দিয়ে বিক্রয় মূল্য পাবে না। নিত্যপ্রয়োজনীয় জরুরি পণ্য ৫ দিন ও অন্যান্য পণ্য বা সেবার মূল্য পরিশোধ হবে ৭ দিনের মধ্যে। তবে এ ক্ষেত্রে অবশ্যই পণ্য হাতে পাওয়ার পর ক্রেতা ইকমার্স প্রতিষ্ঠানের হিসাবে অর্থ পরিশোধ করবেন।ইত্তেফাকআরকে