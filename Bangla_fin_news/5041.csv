Serial,Title,Date,Author,News
5041,বৃহস্পতিবার থেকে পাওয়া যাবে নতুন নোট,2016-06-15,ইত্তেফাক রিপোর্ট,আগামীকাল বৃহস্পতিবার থেকে নতুন টাকার নোট বাজারে ছাড়বে বাংলাদেশ ব্যাংক। ব্যাংকের মতিঝিলিসহ বিভিন্ন শাখা অফিসের পাশাপাশি ১৯টি বাণিজ্যিক ব্যাংকের ২০টি শাখা থেকে নোট বদলে নিতে পারবেন সাধারণ মানুষ। এবারের ঈদুল ফিতর উপলক্ষে বাজারে ২৬ হাজার কোটি টাকার নতুন নোট ছাড়বে বাংলাদেশ ব্যাংক।  বাংলাদেশ ব্যাংক সূত্রে জানা গেছে নতুন টাকা দেয়ার জন্য নির্ধারিত এসব শাখা থেকে একজন ব্যক্তি ২ ৫ ১০ ২০ ৫০ টাকার একটি করে বান্ডিলের প্যাকেটে মোট ৮ হাজার ৭০০ টাকার নতুন নোট নিতে পারবেন। এর বাইরে কেউ চাইলে ১ ২ ও ৫ টাকার কয়েন চাইলে নিতে পারবেন। এছাড়া কেউ চাইলে ১০০ ৫০০ ও ১০০০ টাকার নতুন নোট নিতে পারবেন।  জানা গেছে নতুন নোট বদলানোর সুবিধার্তে বাংলাদেশ ব্যাংকের মতিঝিল অফিসে তিনটি বিশেষ কাউন্টার খোলার সিদ্ধান্ত হয়েছে। ঢাকার বাইরে বগুড়া এবং সব বিভাগীয় শহরে অবস্থিত কেন্দ্রীয় ব্যাংকের শাখা অফিসে বিশেষ কাউন্টার খোলা হবে। এসব শহরের নির্দিষ্ট বাণিজ্যিক ব্যাংকেও একই রকম ব্যবস্থা থাকবে। এছাড়া রাজধানীর ১৯টি বাণিজ্যিক ব্যাংকের ২০টি শাখায় বিশেষ কাউন্টার খুলে নতুন নোট বদলে দেয়া হবে। শাখাগুলো হলো সোনালী ব্যাংকের রমনা জনতা ব্যাংকের আব্দুল গনি রোড অগ্রণী ব্যাংকের এ্যালিফ্যান্ট রোড রূপালী ব্যাংকের মহাখালী প্রাইম ব্যাংকের মালিবাগ ও মিরপুর পূবালী ব্যাংকের সদরঘাট ন্যাশনাল ব্যাংকের যাত্রাবাড়ী ইসলামী ব্যাংকের শ্যামলী মার্কেন্টাইল ব্যাংকের বনানী সাউথইস্ট ব্যাংকের কাওরানবাজার এসআইবিএলের বসুন্ধরা সিটি মার্কেট উত্তরা ব্যাংকের চকবাজার ওয়ান ব্যাংকের বাসাবো আইএফআইসি ব্যাংকের গুলশান ফার্স্ট সিকিউরিটি ইসলামী ব্যাংকের মোহাম্মদদপুর ব্যাংক এশিয়ার ধানমন্ডি ঢাকা ব্যাংকের উত্তরা এবং ডাচবাংলা ব্যাংকের দক্ষিণ খানের এসএমই অ্যান্ড কৃষি শাখা।