Serial,Title,Date,Author,News
6647,দারিদ্র্য বিমোচন ও সমৃদ্ধ উন্নয়নে বাংলাদেশ অনুকরণীয় বিশ্বব্যাংকের ভাইস প্রেসিডেন্ট,2015-02-26,ইত্তেফাক রিপোর্ট,চলতি দশকের শেষ নাগাদ মধ্য আয়ের দেশে উন্নীত হওয়ার লক্ষ্যের প্রতি দৃঢ় সমর্থন প্রকাশ করেছেন বিশ্বব্যাংকের ভাইস প্রেসিডেন্ট এনেট ডিক্সন। তিনি উল্লেখ করেন দারিদ্র্য বিমোচন এবং মানব উন্নয়নে বাংলাদেশর অর্জন উল্লেখযোগ্য যা বিশ্বব্যাপী স্বিকৃত। বাংলাদেশের এ সমৃদ্ধ উন্নয়নের অভিজ্ঞতা অন্যান্য দেশগুলোর জন্য অনুকরণীয় হতে পারে।  প্রথমবারের মতো বাংলাদেশ সফরের অভিজ্ঞতা নিয়ে তিনি এ মন্তব্য করেন। পাঁচ দিনের এক সফরে গত শনিবার তিনি বাংলাদেশে আসেন। গত ডিসেম্বরে নিয়োগ পাওয়ার পর বিশ্বব্যাংকের দক্ষিণ এশীয় ভাইস প্রেসিডেন্ট এনেট ডিক্সনের এটিই প্রথম বাংলাদেশ সফর। এ সময়ে তিনি অর্থমন্ত্রী আবুল মাল আবদুল মুহিত বাংলাদেশ ব্যাংকের গভর্নর ড. আতিউর রহমানসহ উচ্চ পর্যায়ের সরকারি কর্মকর্তাদের সাথে বৈঠক করেন। বাংলাদেশের অগ্রাধিকার খাতে বিশ্বব্যাংকের সহায়তা আরো দক্ষতার সাথে ব্যবহারের বিষয়ে আলোচনা হয়। এছাড়া বিভিন্ন নাগরিক সমাজের প্রতিনিধি এবং সরকারি খাতের প্রতিনিধিদের সাথে তিনি বৈঠক করেন। সরকারি স্বাস্থ্য সেবা প্রতিষ্ঠান এবং চট্টগ্রামেরস ইপিজেড তিনি পরিদর্শন করেন। শেষেএক সংবাদ বার্তায় তিনি উল্লেখ করেন সমৃদ্ধি অর্জনসহ দারিদ্র্য বিমোচনে বাংলাদেশিদের সাথে কাজ করতে বিশ্বব্যাংক অঙ্গিকারবদ্ধ। তিনি জানান প্রাথমিক শিক্ষার উন্নয়ন শিশু পুষ্টি এবং প্রাকৃতিক দুর্যোগ মোকাবেলায় বিশ্বব্যাংক চলতি অর্থবছরে ১শ কোটি ডলারের বেশি সহায়তা অনুমোদন করেছে। চলতি অর্থবছরের শেষ নাগাদ জুন মাস পর্যন্ত প্রায় ২শ কোটি ডলার সহায়তা দেয়ার লক্ষ্য রয়েছে। তিনি উল্লেখ করেন মধ্য আয়ের দেশে উন্নীত হবার লক্ষ্য অর্জনে বাংলাদেশকে সহযোগীতা করতে চায় বিশ্বব্যাংক। তবে এটি অর্জনে বাংলাদেশের বিদ্যুত্ এবং অবকাঠামোর দুর্বলতা কমিয়ে আনতে হবে। নগরায়ন ব্যবস্থাপনার উন্নয়ন জলবায়ু পরিবর্তনের প্রভাব হ্রাস করতে হবে। সেইসাথে ব্যবসায়ীর পরিবেশেরও উন্নতি করতে হবে। সরকার পরিষেবা এবং সুশাসনের উন্নতি করতে হবে বলে তিনি উল্লেখ করেন।