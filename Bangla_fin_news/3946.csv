Serial,Title,Date,Author,News
3946,হঠাৎ পতন বিটকয়েনের,2017-09-17,ইত্তেফাক ডেস্ক,হোঁচট খেয়েছে ডিজিটাল মুদ্রা বিটকয়েনের অগ্রযাত্রা। এ মুদ্রাটির বিরুদ্ধে অভিযোগ বিটকয়েনের মাধ্যমে বিদেশে অর্থ পাচার হচ্ছে। তাই এ ব্যাপারে নজরদারি বাড়ানো হয়। শেষ পর্যন্ত বিটকয়েন নিষিদ্ধ করারই সিদ্ধান্ত নিয়েছে চীন। এ পরিকল্পনা জানানোর পর বিটকয়েনের বাজার ব্যাপকভাবে কমতে শুরু করেছে।  গত এক সপ্তাহে বিটকয়েনের দর প্রায় এক হাজার ডলার কমে গেছে। এক সপ্তাহ আগে বিটকয়েনের দাম ৫ হাজার ডলার অতিক্রম করে। এখন তা ৪ হাজার ১০৮ ডলারে নেমে এসেছে। ২০০৮ সালে এ মুদ্রা চালু হয়।  বিটকয়েনের মাধ্যমে লেনদেনের হিসাব গোপন থাকে বলেই এর জনপ্রিয়তা বেড়েছে। ২০১৪ সালে বিটকয়েনের বড় আকারের দরপতন ঘটে। তবে পরে আবার বাড়তে থাকে। গত এক বছরেই বিটকয়েনের দাম বেড়েছে ৩৫০ শতাংশ।  ইত্তেফাকআনিসুর