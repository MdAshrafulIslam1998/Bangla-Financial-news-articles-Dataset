Serial,Title,Date,Author,News
4649,গ্যাস খাতে এডিবিএআইআইবি দিচ্ছে ২২ কোটি ৭০ লাখ ডলার,2016-11-21,ইত্তেফাক রিপোর্ট,গ্যাস খাতের উন্নয়নে বাংলাদেশকে ১৬ কোটি ৭০ লাখ মার্কিন ডলার সহায়তা দেবে এশীয় উন্নয়ন ব্যাংক এডিবি। এ অর্থে দেশের প্রধান গ্যাস ক্ষেত্রগুলোর উন্নয়নের পাশাপাশি বিতরণ ব্যবস্থার উন্নয়ন করা হবে। ফিলিপাইনের ম্যানিলায় এডিবির সদর দফতরে অনুষ্ঠিত এডিবির বোর্ড সভায় প্রকল্পটির অনুমোদন দেয়া হয়েছে।  সোমবার সংস্থার ঢাকা আবাসিক মিশন থেকে পাঠনো এক সংবাদ বিজ্ঞপ্তিতে এ তথ্য জানানো হয়েছে।  বিজ্ঞপ্তিতে বলা হয়েছে এডিবির অর্থায়নে নেয়া প্রকল্পটিতে চীনের নেতৃত্বে নব গঠিত এশীয় অবকাঠামো উন্নয়ন ব্যাংক এআইআইবি ৬ কোটি মার্কিন ডলার সহায়তা দেবে। এটি এআইআইবির যৌথ অর্থায়নে বাংলাদেশে এডিবির দ্বিতীয় প্রকল্প। সব মিলে প্রকল্পে বিদেশি সহায়তা আসবে ২২ কোটি ৭০ লাখ ডলার। দেশীয় মুদ্রায় এর পরিমাণ প্রায় ১ হাজার ৮০০ কোটি টাকা।  এতে আরও বলা হয় বাংলাদেশের অর্থনীতির আকার দ্রুত বাড়ছে। তবে বিদ্যুতের চাহিদার সঙ্গে সঙ্গতি রেখে গ্যাসের সরবরাহ বাড়ছে না। এর ফলে বিদ্যুৎ উৎপাদনে তরল জ্বালানীতে নির্ভরতা বাড়ছে। তাছাড়া গ্যাসের মজুদও ক্রমেই কমে আসছে। এ অবস্থায় সরকার চাহিদা পূরণে তরল প্রাকৃতিক গ্যাস আমদানির সিদ্ধান্ত নিয়েছে। তাই সরকারের জ্বালানি চাহিদা পূরণে বাড়তি গ্যাস সরবরাহে প্রস্তাবিত প্রকল্পটি ভূমিকা রাখবে বলে মনে করেন এডিবি দক্ষিণ এশিয়ার জ্বালানী বিষয়ক অর্থায়ন বিশেষজ্ঞ হুংওয়ে জং।  তিনি জানান গ্যাসের মজুদ সঙ্কট মোকাবেলা ও সরবরাহ ব্যবস্থার সমস্যা উত্তরণের মাধ্যমে প্রকল্পটি বাংলাদেশের অর্থনৈতিক উন্নয়নে জ্বালানী খাতের অংশিধারিত্ব বাড়াতে ভূমিকা রাখবে। কারণ এ প্রকল্প বাস্তবায়নের মাধ্যমে বাংলাদেশের প্রধান গ্যাসক্ষেত্রগুলোর উৎপাদন দক্ষতা ব্যাপকহারে বাড়বে। এআইআইবির আগামী বোর্ড সভায় প্রকল্পের ঋণ প্রস্তাব অনুমোদন পাবে বলে আশা প্রকাশ করা হয় সংবাদ বিজ্ঞপ্তিতে।   ইত্তেফাকএমআই