Serial,Title,Date,Author,News
2407,বিদেশ ভ্রমণে ১০ হাজার ডলার সঙ্গে নিতে শর্ত,2020-02-12,ইত্তেফাক রিপোর্ট,বাংলাদেশ থেকে অন্য দেশে যাওয়া বা আসার ক্ষেত্রে নিজের সঙ্গে রাখা যাবে ১০ হাজার ডলার। তবে নির্দিষ্ট ফরম এফএমজে পূরণের পর সেই অনুমতি পাবেন যাত্রীরা। এর জন্য মোট তিনটি ফরমের প্রয়োজন হবে।বাংলাদেশ ব্যাংকে মূল কপি শুল্ক কাস্টমস কর্তৃপক্ষের কাছে দ্বিতীয় কপি এবং তৃতীয় কপিটি রাখতে হবে যাত্রীর কাছে। গতকাল মঙ্গলবার বাংলাদেশ ব্যাংকের বৈদেশিক মুদ্রা ও নীতি বিভাগ থেকে প্রকাশিত এক প্রজ্ঞাপনের মাধ্যমে এই নির্দেশনা জারি করা হয়।গত ৩ ফেব্রুয়ারি জারিকৃত বাংলাদেশ ব্যাংকের প্রজ্ঞাপন অনুযায়ী পাসপোর্টে এনডোর্সমেন্ট ছাড়াই একজন বাংলাদেশি নিজের সঙ্গে ১০ হাজার ডলার নিয়ে যেতে পারবেন। একইভাবে বিদেশিরাও নিজের সঙ্গে একই পরিমাণ অর্থ নিয়ে আসতে পারবেন। তবে অধিক স্বচ্ছতার জন্য আজ ফরম পূরণের নীতিমালা জারি করল বাংলাদেশ ব্যাংক।এর আগে ঘোষণা ছাড়া সর্বোচ্চ ৫ হাজার ডলার নিয়ে আসা বা নিয়ে যাওয়ার সুযোগ ছিল। বাংলাদেশ ব্যাংক ৩ ফেব্রুয়ারি বৈদেশিক লেনদেন নীতিমালা সংশোধন করে এ সীমা বাড়িয়েছে।ইত্তেফাকএসি