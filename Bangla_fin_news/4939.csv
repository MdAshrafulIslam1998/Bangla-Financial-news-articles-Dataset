Serial,Title,Date,Author,News
4939,বিশ্ব বাণিজ্য,2016-08-21,আহসান হাবীব রাসেল,তেলের সরবরাহ নিয়ন্ত্রণ নিয়ে সংশয় বিশ্ববাজারে তেলের সরবরাহ নিয়ন্ত্রণ করতে রাশিয়া ও সৌদি আরব যে উদ্যোগ নিয়েছে তা কার্যত বাস্তবায়ন নিয়ে সংশয় তৈরি হয়েছে। বিশেষ করে প্রধান কয়েকটি তেল রপ্তানিকারক দেশ তেলের সরবরাহ নিয়ন্ত্রণ করলেও দুয়েকটি দেশ তা নাও করতে পারে। যা গত চার মাস আগেও একবার দেখা গিয়েছিল। তবে রাশিয়া ও সৌদি আরবের উদ্যোগে বিশ্ববাজারে দাম বাড়াতে তেলের সরবরাহ নিয়ন্ত্রণে আলজিয়ার্সে অনানুষ্ঠানিক সভার অনুষ্ঠিত হওয়ার পর বাজারে তেলের দাম ১০ শতাংশেরও বেশি বেড়েছে। ধারণা করা হচ্ছে এবার ইরান তেলের সরবরাহ না বাড়ানোর বিষয়টি হয়তো মেনে নিবে না। রাজনৈতিক কারণেও তা হতে পারে। তাছাড়া কিছুদিন আগেই দেশটির উপর থেকে বাণিজ্যিক নিষেধাজ্ঞা তুলে নেয়া হয়েছে। তাই ইরান তাদের বিনিয়োগ বাড়াতে চাইছে। এ অবস্থায় তারা তেলের সরবরাহ কমাতে চাইবে না। ইতোমধ্যে তার প্রমাণও পাওয়া গেছে। সম্প্রতি দোহায় তেল রপ্তানিকারক দেশগুলোর সভায় ইরান অনুপস্থিত ছিল।  এশিয়ার শেয়ারবাজার চাঙ্গা গত কয়েকদিন ধরে বিশ্ববাজারে তেলের দাম বাড়ছে। প্রতি ব্যারেল তেলের দাম বর্তমানে ৫০ ডলার ছাড়িয়ে গেছে। আর এ খবরে এশিয়ার শেয়ারবাজার চাঙ্গা হয়ে উঠেছে। গতকাল পর্যন্ত জাপানের নিক্কিই সূচক শূন্য দশমিক ৪০ শতাংশ বেড়ে ১৬ হাজার ৫৪৫ পয়েন্টে উঠে এসেছে। দেশটির ব্রোডার টপিক্সও শূন্য দশমিক ৪১ শতাংশ বেড়ে ১ হাজার ২৯৫ পয়েন্টে দাঁড়িয়েছে। হংকংয়ের হ্যাং স্যাং সূচকও বেড়েছে শূন্য দশমিক ৪০ শতাংশ। অস্ট্রেলিয়ার এসএন্ডপি সূচক শূন্য দশমিক ৩৪ শতাংশ বেড়ে ৫ হাজার ৫২৬ পয়েন্টে উঠে এসেছে। নিউজিল্যান্ডের এনজেডএক্স ৫০ সূচক শূন্য দশমিক ৩০ শতাংশ বেড়ে ৭ হাজার ৪০৫ পয়েন্টে উঠে এসেছে। দক্ষিণ কোরিয়ার কোসপি ইনডেক্স বেড়ে ২ হাজার ৫৬৪ পয়েন্টে উঠে এসেছে।