Serial,Title,Date,Author,News
3271,‘ব্যবসায় ব্যয় কমাতে উৎসে কর কমানোর উদ্যোগ নেওয়া হবে’,2018-09-20,অনলাইন ডেস্ক,ব্যবসায় ব্যয় কমাতে উৎসে কর কমানোসহ অন্যান্য উদ্যোগ গ্রহণের বিষয়টি সরকারের সক্রিয়ভাবে বিবেচনায় রয়েছে বলে জানিয়েছেন বাণিজ্যমন্ত্রী তোফায়েল আহমেদ।  আজ বৃহষ্পতিবার ঢাকা চেম্বার অব কমার্স অ্যান্ড ইন্ডাস্ট্রি ডিসিসিআইর ডিসিসিআই প্রেসিডেন্টস এক্সিকিউটিভ ফ্লোর উদ্বোধন উপলক্ষে আয়োজিত অনুষ্ঠানে তিনি এ কথা বলেন।  বাণিজ্যমন্ত্রী বলেন সম্প্রতি মজুরি কমিশন কর্তৃক পোশাক খাতের শ্রমিকদের জন্য ৮ হাজার টাকা মজুরি নির্ধারণ করার ফলে ব্যবসা পরিচালনায় কিছুটা ব্যয় বৃদ্ধির সম্ভাবনা রয়েছে এমতাবস্থায় সরকার ব্যবসাবাণিজ্য পরিচালনায় ব্যয় হ্রাসের জন্য উৎসে কর কমানোর মত অন্যান্য উদ্যোগ গ্রহণের বিষয়টি সক্রিয়ভাবে বিবেচনা করছে।  তোফায়েল আহমেদ বলেন দেশের ব্যবসায়ী সমাজের সার্বিক সহযোগিতার ফলে বাংলাদেশ বর্তমানে সারা পৃথিবীতে উন্নয়নের রোড মডেলে পরিণত হয়েছে এবং ২০৪১ সালের মধ্যে উন্নত দেশে পরিণত হবে।  তিনি বলেন দেশের ব্যবসাবাণিজ্য ও অর্থনীতিকে গতিশীল করার জন্য দীর্ঘদিন যাবৎ ঢাকা চেম্বার অত্যন্ত সক্রিয়ভাবে কাজ করে আসছে।  তোফায়েল আহমেদ বলেন বহির্বিশ্বে বাংলাদেশের ব্যবসায়ীদের ব্যবসায়িক কার্যক্রম সম্প্রসারণের লক্ষ্যে বর্তমান সরকার ইতোমধ্যে বিভিন্ন দেশের সঙ্গে মুক্ত বাণিজ্য চুক্তি এফটিএ স্বাক্ষরের জন্য প্রচেষ্ঠা অব্যাহত রেখেছে এবং ভিয়েতনামের সঙ্গে এফটিএ স্বাক্ষরের বিষয়টিতে বেশ অগ্রগতি হয়েছে।  ঢাকা চেম্বারের সভাপতি আবুল কাসেম খানের সভাপতিত্বে অনুষ্ঠানে ডিসিসিআই ঊর্ধ্বতন সহসভাপতি কামরুল ইসলাম এফসিএ পরিচালক ইঞ্জিনয়ার আকবর হাকিম ও হোসেন এ সিকদার প্রমুখ উপস্থিত ছিলেন। বাসস  ইত্তেফাককেকে