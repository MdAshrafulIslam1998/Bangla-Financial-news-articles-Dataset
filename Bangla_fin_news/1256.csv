Serial,Title,Date,Author,News
1256,প্রবৃদ্ধির লক্ষ্য ৭ দশমিক ২ শতাংশ,2021-06-04,ইত্তেফাক রিপোর্ট,আগামী ২০২১২০২২ অর্থবছরের জন্য ৭ দশমিক ২ শতাংশ মোট দেশজ উৎপাদনে জিডিপি প্রবৃদ্ধির লক্ষ্য নির্ধারণ করেছেন অর্থমন্ত্রী। চলতি ২০২০২১ অর্থবছরে ৬ দশমিক ১ শতাংশ প্রবৃদ্ধির প্রাথমিক প্রাক্কলন করা হয়েছে। এবারের প্রস্তাবিত বাজেট প্রত্যাশা করা হয়েছে মূল্যস্ফীতির হার ৫ দশমিক ৩ শতাংশের মধ্যে থাকবে। অর্থমন্ত্রী বলেন গত এক দশকে বাংলাদেশের ক্রমাগত উচ্চ জিডিপি প্রবৃদ্ধি অর্জন করোনার প্রভাবে সাময়িক বাধাগ্রস্ত হয়েছে। গত ২০১৮১৯ অর্থবছরে রেকর্ড ৮ দশমিক ১৫ শতাংশ প্রবৃদ্ধি অর্জিত হলেও ২০১৯২০ অর্থবছরে করোনার কারণে তা কমে ৫ দশমিক ২ শতাংশে দাঁড়ায়।  তবে ২০২০২১ অর্থবছরে করোনার প্রভাব থেকে অর্থনীতির পুনরুদ্ধার হবে ধরে নিয়ে চলতি অর্থবছরের বাজেটে জিডিপি প্রবৃদ্ধির লক্ষ্যমাত্রা নির্ধারণ করা হয়েছিল ৮ দশমিক ২০ শতাংশ। কিন্তু করোনার প্রভাবে অর্থনৈতিক কর্মকাণ্ড শ্লথ অবস্থায় এই লক্ষ্যমাত্রা কমিয়ে নির্ধারণ করা হয়।বিরাজমান পরিস্থিতি এবং রপ্তানি ও আমদানির ক্ষেত্রে কাঙ্ক্ষিত গতি ফিরে না পাওয়া গেলেও প্রবাসী আয়ে কাঙ্ক্ষিত প্রবৃদ্ধি অর্জিত হচ্ছে। অর্থনৈতিক পুনরুদ্ধারে সরকারঘোষিত বৃহৎপ্রণোদনা প্যাকেজ বাস্তবায়নের বিষয়গুলো বিবেচনায় নিয়ে চলতি অর্থবছরের জিডিপির প্রাক্কলন সংশোধন করে ৬ দশমিক ১ শতাংশ নির্ধারণ করা হয়েছে।ইত্তেফাকজেডএইচডি