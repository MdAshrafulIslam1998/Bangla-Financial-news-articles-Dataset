Serial,Title,Date,Author,News
6670,বাংলাদেশে ১২শ কোটি ডলার বিনিয়োগে আগ্রহী চীন,2015-02-18,ইত্তেফাক রিপোর্ট,বড় অবকাঠামো নির্মাণে বাংলাদেশে এক হাজার ২০০ কোটি ডলার বিনিয়োগের প্রস্তাব দিয়েছে চীন। এ প্রস্তাব নিয়ে বুধবার প্রধানমন্ত্রীর কার্যালয়ে বৈঠক অনুষ্ঠিত হবে বলে অর্থনৈতিক সম্পর্ক বিভাগ ইআরডি সূত্রে জানা গেছে। আগামী এপ্রিলেই ঢাকা সফরের সম্ভাবনা রয়েছে চীনের প্রেসিডেন্ট শি জিংপিং। সে সফরে বড় কয়েকটি প্রকল্পে চুক্তি সইয়ের কাজও শেষ করতে চায় চীন। এদিকে আগামী এপ্রিলে দেশটির নীতিনির্ধারণী পর্যায় থেকে বাংলাদেশ সফর করার আগ্রহ প্রকাশ করা হয়েছে। চীন সরকার যে আটটি প্রকল্পে অর্থায়নের আগ্রহ দেখিয়েছে সেগুলো হলো চট্টগ্রাম থেকে কক্সবাজার হয়ে মিয়ানমারের সীমান্ত ঘুনধুম পর্যন্ত ডুয়েলগেজ রেললাইন নির্মাণ ঢাকাচট্টগ্রাম রেলওয়ে কর্ডলাইন নির্মাণ পদ্মা সেতুতে রেল সংযোগসহ যশোর পর্যন্ত রেললাইন নির্মাণ কর্ণফুলী নদীর নিচে টানেল নির্মাণ চট্টগ্রামে বিশেষ অর্থনৈতিক অঞ্চল প্রতিষ্ঠা ডিজিটাল বাংলাদেশ গড়তে ডিজিটাল কানেকটিভিটি ঢাকা পাওয়ার ডিস্ট্রিবিউশন কোম্পানি লিমিটেড ডিপিডিসি শক্তিশালীকরণ পায়রা গভীর সমুদ্র বন্দর নির্মাণ ঢাকাআশুলিয়া এলিভেটেড এক্সপ্রেসওয়ে নির্মাণ এবং ইস্টার্ন রিফাইনারি অ্যান্ড সিঙ্গেল পয়েন্ট মুরিং প্রকল্প।