Serial,Title,Date,Author,News
6835,‘বঙ্গবন্ধু বেঁচে থাকলে মালয়েশিয়াকে ছাড়িয়ে যেত বাংলাদেশ’,2015-01-09,ইত্তেফাক রিপোর্ট,সম্মেলনের অন্য আরেকটি কর্মঅধিবেশনে অর্থনীতিবিদ ড. আবুল বারকাত বলেছেন বঙ্গবন্ধু বেঁচে থাকলে এবং তাঁর উন্নয়ন দর্শন বাস্তবায়িত হলে বাংলাদেশ উন্নয়নের বিচারে মালয়েশিয়াকে ছাড়িয়ে যেত। সেই সঙ্গে ধনীদরিদ্রের বৈষম্যও থাকত না। উন্নয়নের অর্থনীতি ও রাজনীতি শীর্ষক শুক্রবারের এ অধিবেশনে সভাপতিত্ব করেন অধ্যাপক ড. আশরাফ উদ্দিন চৌধুরী। ড. আবুল বারকাত বলেন বঙ্গবন্ধু বেঁচে থাকলে বাংলাদেশের মাথাপিছু জিডিপি দাঁড়াতো ৬ হাজার ৬১ ডলার যা বর্তমানে মালয়েশিয়ার ৫ হাজার ৩৪৫ ডলার। ধনীদরিদ্রের বৈষম্য কমার ব্যাখ্যায় তিনি বলেন বর্তমানে দেশে উচ্চবিত্ত রয়েছেন মোট জনসংখ্যার ২ দশমিক ৭ শতাংশ। কিন্তু বঙ্গবন্ধু বেঁচে থাকলে এ হার হতো মাত্র দশমিক শূন্য ০.০৭ শতাংশ। বর্তমানে প্রায় ৬৬ শতাংশ বহুমুখী দরিদ্র কমে হতো মাত্র দশমিক ৭ শতাংশে। এছাড়া মধ্যবিত্তের হার বিদ্যমান ৩১ শতাংশ থেকে বেড়ে দাঁড়াত ৯৯ দশমিক ৩ শতাংশে। এর মধ্যে উচ্চমধ্যবিত্ত ও মধ্যমধ্যবিত্ত হতো ৮৫ শতাংশ। এ সময় বেশ কয়েকজন অর্থনীতিবিদ বিভিন্ন বিষয়ের উপর তাদের গবেষণালব্ধ প্রবন্ধ উপস্থাপন করেন।