Serial,Title,Date,Author,News
2834,‘প্রতিদিন বিনিয়োগের নতুন নতুন প্রস্তাব আসছে’,2019-07-20,অনলাইন ডেস্ক,শিল্প প্রতিমন্ত্রী কামাল আহমেদ মজুমদার বলেছেন দেশের বিনিয়োগের অনুকূল রাজনৈতিক পরিবেশ বজায় থাকায় প্রতিদিন বিনিয়োগের নতুন নতুন প্রস্তাব আসছে। দেশিবিদেশি বিনিয়োগ হার উল্লেখযোগ্য পরিমাণ বৃদ্ধি পেয়েছে।তিনি আজ শনিবার রাজধানীর পূর্বাচলে অবস্থিত আন্তর্জাতিক কনভেনশন সিটি বসুন্ধরায় জেএইচএম গ্রুপের ব্যবসা সম্মেলন ২০১৯এ প্রধান অতিথির বক্তৃতায় একথা বলেন। সংসদ সদস্য খাদিজাতুল আনোয়ার সনি অনুষ্ঠানে সভাপতিত্ব করেন।শিল্প প্রতিমন্ত্রী বলেন শিল্পখাতের বিকাশে বেসরকারি উদ্যোগে নতুন নতুন শিল্প স্থাপনকে সরকার সর্বাধিক গুরুত্ব প্রদান করেছে। নতুন শিল্পকারখানা স্থাপনে শিল্প মন্ত্রণালয় সবধরনের সহায়তা প্রদান করছে। দেশে দক্ষ ও প্রশিক্ষিত জনশক্তি তৈরীর লক্ষ্যে ঢাকায় একটি শিল্প বিশ্ববিদ্যালয় স্থাপনের উদ্যোগ নেওয়া হয়েছে।ভারতের জেএইচএম গ্রুপ বাংলাদেশে বিনিয়োগ করায় শিল্প প্রতিমন্ত্রী তাদের ধন্যবাদ জানিয়ে নতুন নতুন ভারী ও মাঝারি শিল্প স্থাপনে এগিয়ে আসার আহ্বান জানান।জেএইচএম গ্রুপের চেয়ারম্যান মেহেদী হাসান ব্যবস্থাপনা পরিচালক মোহাম্মদ জাহাঙ্গীর আলম পরিচালক ও প্রেসিডেন্ট মোহাম্মদ হুমায়ুন কবির ও উপব্যবস্থাপনা পরিচালক মেহেদী হাসান বিপ্লব এ সময় উপস্থিত ছিলেন। পরে শিল্প প্রতিমন্ত্রী জেএইচএম গ্রুপের শ্রেষ্ঠ ডিলারদের পুরস্কার প্রদান করেন।  ইত্তেফাককেআই