Serial,Title,Date,Author,News
5121,আরো বাড়ছে মোবাইল ব্যবহারের খরচ,2016-06-02,অনলাইন ডেস্ক,মোবাইল ফোনে সিম ব্যবহার করে কথা বলাসহ অন্যান্য সেবার ওপর সম্পূরক শুল্ক ৩ শতাংশ থেকে বাড়িয়ে ৫ শতাংশ করা হয়েছে। এর ফলে সিম ভিত্তিক সব ধরনের সেবার ওপর গ্রাহকের খরচ আরো বাড়বে।  বৃহস্পতিবার জাতীয় সংসদে ২০১৬১৭ অর্থবছরের বাজেট উপস্থাপনায় অর্থমন্ত্রী আবুল মাল আবদুল মুহিত এ সম্পূরক শুল্ক বৃদ্ধির প্রস্তাব করেন।  অর্থমন্ত্রীর প্রস্তাবনায় বলা হয়েছে গত অর্থবছরের বাজেটে আমরা মোবাইলের সিম কর ব্যাপক হারে কমিয়েছি। এ কারণে সিম বা রিম কার্ডের মাধ্যমে প্রদত্ত সেবার ওপর বিদ্যমান ৩ শতাংশ সম্পূরক শুল্ক বৃদ্ধি করে ৫ শতাংশ নির্ধারণের প্রস্তাব করছি।  এ সিদ্ধান্তের ফলে বর্তমান মোবাইল সিম সেবার ওপর ১৫ শতাংশ মূল্য সংযোজন কর মূসক ১ শতাংশ সারচার্জের সঙ্গে নতুন ৫ শতাংশ সম্পূরক শুল্ক যোগ হবে।