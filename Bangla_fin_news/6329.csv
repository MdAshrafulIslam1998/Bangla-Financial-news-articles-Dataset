Serial,Title,Date,Author,News
6329,ভারতে স্বীকৃতি পেল বিএসটিআইয়ের মানসনদ,2015-05-20,ইত্তেফাক রিপোর্ট,বাংলাদেশের মান নিয়ন্ত্রণকারী প্রতিষ্ঠান বিএসটিআইর ল্যাবরেটরির দেয়া ২৫টি পণ্য এবং এক শ ৪৩টি প্যারামিটারের মানসনদ ইতিমধ্যে ভারতে স্বীকৃতি পেয়েছে। ভারতীয় জাতীয় মান নির্ধারণী সংস্থা এনএবিএল ন্যাশনাল অ্যাক্রেডিটেশন বোর্ড ফর টেস্টিং এন্ড ক্যালিবারেশন ল্যাবরেটরিজ এ স্বীকৃতি দিয়েছে। আরও ২০টি প্যারামিটারের পরীক্ষণ সনদ স্বীকৃতি প্রাপ্তি চূড়ান্ত পর্যায়ে রয়েছে। এর ফলে ভারতসহ বিশ্বের বিভিন্ন দেশে বাংলাদেশি পণ্যের রপ্তানি বাড়বে।  বিশ্ব মেট্রোলজি দিবস উপলক্ষে বিএসটিআই আয়োজিত আলোচনা সভায় বুধবার এ তথ্য জানানো হয়। রাজধানীর তেজগাঁওয়ে অবস্থিত মান ভবনে এ অনুষ্ঠান আয়োজন করা হয়। শিল্পমন্ত্রী আমির হোসেন আমুসহ মন্ত্রণালয়ের ঊর্দ্ধতন কর্মকর্তারা এতে উপস্থিত ছিলেন।  অনুষ্ঠানে বক্তারা বিএসটিআইর প্রাতিষ্ঠানিক সক্ষমতা বাড়ানোর তাগিদ দেন। তারা বলেন আন্তর্জাতিক বাণিজ্যে বাংলাদেশের অবস্থান সুদৃঢ় করতে দেশে পণ্যের গুণগতমান পরীক্ষণ ও নিয়ন্ত্রণ ব্যবস্থা শক্তিশালী করতে হবে। তারা বিদ্যুৎ উৎপাদন সঞ্চালন ও বিতরণের ক্ষেত্রে বিদ্যুৎ সাশ্রয়ী উপকরণ ও যন্ত্রপাতি ব্যবহারের ওপর গুরুত্ব দেন।  শিল্পমন্ত্রী বলেন বিদ্যুৎ উৎপাদন বিতরণ সঞ্চালনসহ সকল পর্যায়ে ব্যবহৃত যন্ত্রপাতি ও সরঞ্জাম তৈরিতে কাঁচামালের যথাযথ পরিমাপ নিশ্চিত করতে হবে। বৈদ্যুতিক সরঞ্জাম ও পণ্য উৎপাদনের সাথে জড়িত শিল্প উদ্যোক্তাদের সতর্ক থাকার আহ্বান জানান।