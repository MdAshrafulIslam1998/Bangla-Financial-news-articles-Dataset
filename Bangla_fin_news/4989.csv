Serial,Title,Date,Author,News
4989,‘রফতানিমুখী তৈরি পোশাক শিল্প বাঁচাতে পদক্ষেপ নিতে হবে’,2016-07-16,অনলাইন ডেস্ক,বাংলাদেশ গার্মেন্টস বায়িং হাউজ অ্যাসোসিয়েশনের সংবাদ সম্মেলনে বক্তারা বলেছেন গুলশানে হলি আর্টিজান বেকারিতে সন্ত্রাসী হামলার ঘটনার পর রফতানিমুখী তৈরি পোশাক শিল্প বাঁচাতে সমন্বিত পদক্ষেপ গ্রহণ করতে রাজনৈতিক দলগুলোর মধ্যে ঐকমত্য সৃষ্টি করতে হবে। যার মাধ্যমে সামগ্রিকভাবে ওই পরিস্থিতি থেকে উত্তরণে বাস্তবভিত্তিক পরিকল্পনা নির্ধারণ সম্ভব হবে।  শনিবার বেলা ১১টার দিকে ঢাকা রিপোর্টার্স ইউনিটি ডিআরইউ মিলনায়তনে বাংলাদেশ গার্মেন্টস বায়িং হাউজ অ্যাসোসিয়েশনের সংবাদ সম্মেলন হয়।  সংবাদ সম্মেলনে লিখিত বক্তব্য উপস্থাপন করেন সংগঠনের সভাপতি কাজী ইফতেখার হুসাইন বাবুল।  তিনি উল্লেখ করেন সাম্প্রতিককালে গুলশানে হলি আর্টিজান বেকারিতে সন্ত্রাসী হামলায় ২৩ জনের মৃত্যু হয়েছে। নিহতদের মধ্যে ১৭ জন বিদেশি নাগরিক। বিদেশিদের মধ্যে ৯ জন হচ্ছেন ইতালির নাগরিক। তারা নয়জনই পোশাক শিল্প ব্যবসার সঙ্গে সংযুক্ত ছিলেন। এ হামলার ফলে দেশের তৈরি পোশাকখাতে নেতিবাচক অবস্থার সৃষ্টি হয়েছে।  তিনি আরো উল্লেখ করেন ফলে আমরা যারা এ ব্যবসার সঙ্গে সম্পৃক্ত তারা দুশ্চিন্তাগ্রস্ত হয়ে পড়েছি। আমরা আশা করছি সরকার সামগ্রিক দৃষ্টিতে বিষয়টির পর্যালোচনা করে যথাযথ সিদ্ধান্ত নেবে।  সংগঠনের সাধারণ সম্পাদক মো. আমিনুল ইসলামসহ অন্যরা এ সংবাদ সম্মেলনে উপস্থিত ছিলেন।