Serial,Title,Date,Author,News
497,ডিআইটিএফে শ্রেষ্ঠ পুরস্কারের সম্মাননা পেলো আবুল খায়ের গ্রুপ,2022-02-01,ইত্তেফাক অনলাইন ডেস্ক,এবারের ঢাকা আন্তর্জাতিক বাণিজ্য মেলায় ডিআইটিএফ প্রিমিয়াম প্যাভিলিয়ন ক্যাটাগরিতে দেশের শীর্ষস্থানীয় শিল্পপ্রতিষ্ঠান আবুল খায়ের গ্রুপের দুইটি অঙ্গ প্রতিষ্ঠান পুরস্কার পেয়েছে। আবুল খায়ের মিল্ক প্রোডাক্টস লিমিটেডের মার্কস প্যাভিলিয়ন শ্রেষ্ঠ প্যাভিলিয়ন এবং জেনারেল প্যাভিলিয়ন ক্যাটাগরিতে আবুল খায়ের কনজ্যুমার প্রোডাক্টস লিমিটেডের আমা কফি প্যাভিলিয়ন দ্বিতীয় পুরস্কারের জন্য নির্বাচিত হয়েছে। সোমবার ৩১ জানুয়ারি রাজধানীর পূর্বাচলে নবনির্মিত বঙ্গবন্ধু বাংলাদেশচায়না ফ্রেন্ডশিপ এক্সিবিশন সেন্টারে মাসব্যাপী বাণিজ্যমেলার সমাপনী অনুষ্ঠানে বাণিজ্যমন্ত্রী টিপু মুনশি এবং মাননীয় বস্ত্র ও পাট মন্ত্রী গোলাম দস্তগীর গাজী বীর প্রতীকের হাত থেকে আবুল খায়ের গ্রুপের পক্ষে পুরস্কার গ্রহণ করেন নির্বাহী পরিচালক ব্রিগেডিয়ার জেনারেল শহীদুল্লাহ চৌধুরী অব.।