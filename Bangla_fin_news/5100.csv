Serial,Title,Date,Author,News
5100,বাজেট ঘোষণার দিনে ঊর্ধ্বমুখী পুঁজিবাজার,2016-06-02,ইত্তেফাক রিপোর্ট,২০১৬১৭ অর্থবছরের বাজেট ঘোষণার দিনে পুঁজিবাজারে বৃহস্পতিবার সার্বিক মূল্য সূচক ও লেনদেন আগের দিনের তুলনায় বেড়েছে। উভয় পুঁজিবাজারে সূচক ও লেনদেন আগের দিনের তুলনায় বাড়ল। বাজার সংশ্লিষ্টরা বলছেন বাজেটে শেয়ারবাজারের জন্য কী ধরনের প্রণোদনা রয়েছে তার উপর নির্ভর করে বাজারে কিছুটা প্রভাব পড়বে।  তা দেখা যাবে আগামী সপ্তাহে। তবে বিনিয়োগকারীরা মনে করছেন বাজেটে পুঁজিবাজারের জন্য ইতিবাচক বিষয় থাকবে। এজন্যই উভয় শেয়ারবাজারের সার্বিক মূল্য সূচক ও লেনদেন বেড়েছে। সপ্তাহের শেষ কার্যদিবসে ডিএসইতে লেনদেন হয়েছে ৪৯৩ কোটি ৫২ লাখ টাকার শেয়ার। যা আগের দিনের তুলনায় প্রায় ১৩৫ কোটি ৪৪ লাখ টাকা বা ৩৮ শতাংশ বেশি। আগেরদিন ডিএসইতে লেনদেন হয়েছিল ৩৫৮ কোটি ৭ লাখ টাকা।  এদিন ডিএসইএক্স ২৪ পয়েন্ট বেড়ে ৪ হাজার ৪৪৬ পয়েন্টে উঠে এসেছে। ডিএসইএস বা শরীয়াহ সূচক ৫ পয়েন্ট বেড়ে দাঁড়িয়েছে এক হাজার ৯৬ পয়েন্টে। আর ডিএস৩০ সূচক ১৫ পয়েন্ট বেড়ে এক হাজার ৭৬১ পয়েন্টে উঠে এসেছে। আর চট্টগ্রাম স্টক এক্সচেঞ্জে সিএসই ৩৮ কোটি টাকার লেনদেন হয়েছে। এদিন সিএসইর সার্বিক মূল্য সূচক সিএএসপিআই ৮০ পয়েন্ট বেড়ে দাঁড়িয়েছে ১৩ হাজার ৬৯৭ পয়েন্টে।