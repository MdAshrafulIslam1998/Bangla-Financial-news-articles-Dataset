Serial,Title,Date,Author,News
3207,এবার সাড়ে আট কোটি কেজি চা উত্পাদন হতে পারে,2018-11-13,হুমায়ূন রশিদ চৌধূরী সিলেট অফিস,মধ্য কার্তিকে অর্থাৎ সেপ্টেম্বরের শেষের বৃষ্টির স্পর্শে সিলেটের চাবাগানগুলো আরো সজিব হয়ে উঠেছে। গত তিনচারদিনের বৃষ্টি যেন বৃহত্তর সিলেটের ১২৪টি চাবাগানের জন্য ছিল বাড়তি পাওনা। সংশ্লিষ্টরা জানান সাধারণত এই সময়ে বৃষ্টি পাওয়া যায় না। এই সময়ের বৃষ্টি চাবাগানের জন্য বড় আশীর্বাদ মন্তব্য করে বাংলাদেশ টি এসোসিয়েশনের নর্থ সিলেট ভ্যালীর চেয়ারম্যান ও বাংলাদেশ টি এসোসিয়েশন সিলেট ব্রাঞ্চের ভাইসপ্রেসিডেন্ট নোমান হায়দার চৌধুরী গতকাল ইত্তেফাককে বলেন এটি নভেম্বরডিসেম্বরের শেষ উত্পাদনে সহায়ক হবে।সংশ্লিষ্ট সূত্র জানায় বৃহত্তর সিলেটের ৬টি ভ্যালির ১২৪টি বাগানের মধ্যে ১০৮টি বাগান থেকে প্রাপ্ত রিপোর্ট অনুযায়ী গত জানুয়ারি থেকে সেপ্টেম্বর পর্যন্ত ৩ কোটি ৮৩ লাখ ২ হাজার ৬২৯ কেজি চাউত্পাদন হয়েছে। আগের বছর ১২৪টি চা বাগানের উত্পাদন ছিল ৩ কোটি ৭৬ লাখ ৩ হাজার ৭৮৮ কেজি। অর্থাৎ বর্তমান সময়ে ৬ লাখ ৯৮ হাজার ৮৪১ কেজি বেশি উত্পাদন হয়েছে।২০১৫ সালের আগে দেশে চা উত্পাদন হতো ৫৭৬৫ মিলিয়ন কেজি। ২০১৫ সালে চা মৌসুমে ৬৭ দশমিক ৩২ মিলিয়ন কেজি চা উত্পাদন হলেও ২০১৬ সালে দেশে চা উত্পাদনে সর্বকালের রেকর্ড ছাড়িয়ে ৮৫ মিলিয়ন কেজি চা উত্পাদন হয়। এটি দেশের চাশিল্পের ১৬২ বছরের রেকর্ড।চাঅত্যন্ত সংবেদনশীল কৃষি পণ্য। এর জন্য আবহওয়া খুব গুরুত্বপূর্ণ। এবার তাপমাত্রা ও প্রয়োজনীয় বৃষ্টিপাত হয়েছে। তাই সিলেট অঞ্চলের আবহাওয়া চাউত্পাদনের অনুকূলেই আছে বলে জানান নোমান হায়দার চৌধুরী। তিনি ইত্তেফাককে বলেন চলতি চাউত্পাদন মৌসুমে খাদিম চাবাগানে সেপ্টম্বর পর্যন্ত ৩ লাখ ৯৯ হাজার ৮৮৭ কেজি চা উত্পাদন হয়েছে। যা গত বছরের তুলনায় প্রায় ১৬ ভাগ বেশি চাউত্পাদন হয়েছে তাদের বাগানে। তিনি আশাবাদ ব্যক্ত করে বলেন এবারও সারা দেশে ৮৫ মিলিয়ন কেজির কাছাকাছি চাউত্পাদন হতে পারে।এদিকে চাউত্পাদন সংশ্লিষ্টরা চাএর বাজার দরে বেশ খুশী। প্রতি কেজি ২৮০৩০০ টাকা বিক্রয় মূল্য বাগানের জন্য অনেকটা সহায়ক বলে সংশ্লিষ্টরা মনে করছেন। সরকার চাআমদানিকে নিরুত্সাহী করায় বাগান সংশ্লিষ্টরা খুবই খুশি। এতে দেশি চায়ের ভালো দাম পাওয়া যাচ্ছে। তারা বলেন তারা সারা দেশে চাএর চাহিদা মিটানোর চেষ্টা করছেন। এতে বিপুল পরিমাণ বৈদেশিক মুদ্রা সাশ্রয় হবে।চলতি বছর এপ্রিলমে মাসে আশানুরূপ বৃষ্টির অভাবে চাবাগানগুলোতে রেডস্পাইডার ও মশাসহ নানা পোকামাকড়ের আক্রমণ দেখা দিয়েছিল। পরবর্তীতে যথাযথ পদক্ষেপ ও বৃষ্টিপাতের ফলে পরিবেশ অনুকূলে চলে আসে।সারা দেশের ১৬২টি চাবাগানের মধ্যে সিলেটে চাবাগানের সংখ্যা ১৩৮টি। এর মধ্যে অনেকগুলো রুগ্ন হয়ে পড়ে আছে। সিলেটের বেশিরভাগ চাবাগান মৌলভীবাজার ও শ্রীমঙ্গলে। কিছু বাগান সিলেট ও হবিগঞ্জে রয়েছে। মালনীছড়া খাদিম কুলাউড়ার সাতছড়ি সিলেটের খান টিস্টেটসহ বিভিন্ন বাগান পরিদর্শনে দেখা যায় পাহাড় টিলা ও টিলার ঢালুতে সবুজের সমারোহ।ইত্তেফাকআরকেজি