Serial,Title,Date,Author,News
4030,সাড়ে ৩৭ বিলিয়ন ডলার রপ্তানি লক্ষ্যমাত্রা নির্ধারণ,2017-07-31,ইত্তেফাক রিপোর্ট,চলতি ২০১৭১৮ অর্থবছরের জন্য ৩৭ দশমিক ৫ বিলিয়ন মার্কিন ডলার রপ্তানি আয়ের লক্ষ্য নির্ধারণ করা হয়েছে। বাণিজ্যমন্ত্রী তোফায়েল আহমেদ গতকাল রবিবার সচিবালয়ে আনুষ্ঠানিকভাবে এ তথ্য প্রকাশ করেন। তিনি জানান এই লক্ষ্যমাত্রার মধ্যে দেশে উৎপাদিত পণ্য ও কম্পিউটার সার্ভিস থেকে রপ্তানি আয় রয়েছে। এছাড়া বিভিন্ন সেবা খাত থেকে আয়ের লক্ষ্যমাত্রা ধরা হয়েছে সাড়ে ৩ বিলিয়ন ডলার। সর্বমোট রপ্তানি আয়ের লক্ষ্যমাত্রা ধরা হয়েছে ৪১ বিলিয়ন মার্কিন ডলার।   গত বছর পণ্য ও কম্পিউটার সার্ভিস থেকে রপ্তানি আয় ছিল প্রায় ৩৪ দশমিক ৬৬ বিলিয়ন ডলার এবং ১১ মাসে সেবা খাত হতে রপ্তানি আয় ছিল ৩ দশমিক ৩৫২ বিলিয়ন মার্কিন ডলার। মন্ত্রী বলেন বাংলাদেশের মোট রপ্তানি আয়ের ৫৪ ভাগ আসে ইউরোপীয় ইউনিয়ন থেকে। গত বছর ইউরো ও পাউন্ডের অবমূল্যায়নের কারণে রপ্তানি পণ্য সংখ্যা বৃদ্ধি পেলেও রপ্তানি আয় আশানুরূপ হয়নি। এ বছর রপ্তানি সংশ্লিষ্ট সকলের আন্তরিক সহযোগিতায় ঘোষিত লক্ষ্যমাত্রা অর্জন সম্ভব হবে বলে আশা করছি।  তোফায়েল আহমেদ বলেন সরকার দেশের রপ্তানি বৃদ্ধির জন্য প্রয়োজনীয় সকল পদক্ষেপ গ্রহণ করেছে। সপ্তম পঞ্চবার্ষিকী পরিকল্পনায় দেশের রপ্তানি পণ্য সংখ্যা বৃদ্ধি ও বাজার সম্প্রসারণের সিদ্ধান্ত গ্রহণ করা হয়েছে। এ ক্ষেত্রে কিছু পণ্যকে অগ্রাধিকার দেওয়া হয়েছে। তৈরি পোশাকের পাশাপাশি তথ্য প্রযুক্তি ওষুধ চামড়াজাত পণ্য কৃষিজাত পণ্য জাহাজ ফার্নিচার রপ্তানিতে অধিক গুরুত্ব দেওয়া হয়েছে। এ সকল পণ্য রপ্তানিতে বিভিন্ন হারে নগদ আর্থিক সহায়তা প্রদান করা হচ্ছে। বিশ্ববাজারে বাংলাদেশের তৈরি পণ্যের চাহিদা দিনদিন বাড়ছে সংশ্লিষ্ট সকলে আন্তরিক হলে ঘোষিত লক্ষ্যমাত্রা অর্জনে কোনো সমস্যা হবে না।  বাণিজ্যমন্ত্রী বলেন গত বছর তৈরি পোশাক খাত মোট রপ্তানিতে ৮০.৮১ ভাগ চামড়া খাত ৩.৫৪ ভাগ পাট ও পাট পণ্য ২.৭৬ ভাগ হোম টেক্সটাইল ২.২৯ ভাগ অবদান রেখেছে। তৈরি পোশাক খাতে মাত্র .২০ ভাগ প্রবৃদ্ধি ঘটলেও ইঞ্জিনিয়ারিং প্রোডাক্ট খাতে ৩৫.০৫ ভাগ এবং প্লাস্টিক প্রোডাক্ট খাতে ৩১.৪ ভাগ প্রবৃদ্ধি ঘটেছে। অন্যান্য খাতের রপ্তানি প্রবৃদ্ধি হয়েছে।  এ সময় উপস্থিত ছিলেন বাণিজ্য সচিব শুভাশীষ বসু শিল্প সচিব মোহাম্মদ আব্দুল্লাহ প্রবাসী কল্যাণ ও বৈদেশিক কর্মসংস্থান মন্ত্রণালয়ের ভারপ্রাপ্ত সচিব ড. নমিতা হালদার রপ্তানি উন্নয়ন ব্যুরোর ভাইসচেয়ারম্যান বিজয় ভট্টাচার্য্য এফবিসিসিআইএর প্রেসিডেন্ট শফিউল ইসলাম মহিউদ্দিন।  ইত্তেফাকআনিসুর