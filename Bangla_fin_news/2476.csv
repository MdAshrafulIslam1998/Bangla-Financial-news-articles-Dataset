Serial,Title,Date,Author,News
2476,রোজার আগে ২ লাখ মেট্রিকটন পেঁয়াজ আমদানি,2020-01-02,ইত্তেফাক রিপোর্ট,বিগত দিনের অভিজ্ঞতা কাজে লাগিয়ে আগামী রমজানে পণ্যমূল্য স্বাভাবিক রাখতে চান বাণিজ্যমন্ত্রী টিপু মুনশি। বৃহস্পতিবার এক সভায় তিনি বলেন আসন্ন রমজান মাসের প্রয়োজনীয় চাহিদা মেটাতে দুই লাখ মেট্রিকটন পেঁয়াজ আমদানি করা হবে।তিনি জানান টিসিবি ট্রেডিং কর্পোরেশন অব বাংলাদেশ সিটি গ্রুপ মেঘনা গ্রুপ এবং এস আলম গ্রুপ রমজান মাস শুরুর আগেই এই পেঁয়াজ আমদানি করবে। এছাড়া ভোজ্য তেল ছোলা আদারসুন খেজুরসহ সকল নিত্যপ্রয়োজনীয় পণ্যের চাহিদা উৎপাদন আমদানি পর্যালোচনা করে প্রয়োজনীয় মজুতের ব্যবস্থা করা হবে।রমজান মাস উপলক্ষে নিত্যপ্রয়োজনীয় পণ্যের মজুত সরবরাহ আমদানি মূল্য পরিস্থিতি স্বাভাবিক রাখার লক্ষ্যে ব্যবসায়ীসহ সংশ্লিষ্টদের নিয়ে ঐ সভার আয়োজন করা হয়। এতে সাবেক বাণিজ্যমন্ত্রী এবং বর্তমানে বাণিজ্য মন্ত্রণালয় সম্পর্কিত সংসদীয় স্থায়ী কমিটির সভাপতি তোফায়েল আহমেদও উপস্থিত ছিলেন।বাণিজ্যমন্ত্রী বলেন বিগত দিনের অভিজ্ঞতাকে কাজে লাগিয়ে আগামী দিনের প্রয়োজনীয় পদক্ষেপ নেওয়া হবে। আসন্ন পবিত্র রমজান মাসে মানুষের প্রয়োজনীয় পণ্যের যাতে কোন ধরনের সমস্যা না হয় সেজন্য সবকিছু করা হবে। দেশের মানুষের প্রত্যাশা পূরণে বাণিজ্য মন্ত্রণালয় প্রয়োজনীয় সকল পদক্ষেপ গ্রহণ করেছে। বিভিন্ন খাতের ব্যবসায়ীদের সঙ্গে নিয়মিত যোগাযোগ করা হবে। ব্যবসায়ীরা যাতে ক্ষতিগ্রস্ত না হন সেজন্য বাণিজ্য মন্ত্রণালয় পদক্ষেপ গ্রহণ করবে।ব্যবসায়ীদের দায়িত্বশীল ভূমিকা পালনের আহ্বান জানিয়ে তিনি বলেন ন্যায়সঙ্গত মুনাফা করে ব্যবসা করতে হবে। সরকার ব্যবসায়ীদের প্রয়োজনীয় সবধরনের সহযোগিতা প্রদান করবে।ইত্তেফাকজেডএইচ