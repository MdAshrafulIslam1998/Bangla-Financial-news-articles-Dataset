Serial,Title,Date,Author,News
3672,‘তারল্য সংকটে ফারমার্স ব্যাংক জলবায়ু ফান্ডের অর্থ দিতে ব্যর্থ’,2018-01-23,অনলাইন ডেস্ক,পরিবেশ ও বনমন্ত্রী আনিসুল ইসলাম মাহমুদ বলেছেন তারল্য সংকটের কারণে ফারমার্স ব্যাংক লিমিটেড জলবায়ু পরিবর্তন ট্রাস্ট ফান্ডের এফডিআরসমূহের অর্থ দেয়া যাচ্ছে না বলে ব্যাংক থেকে জানানো হয়েছে।  আজ মঙ্গলবার সংসদে জাতীয় পার্টির সেলিম উদ্দিনের এক প্রশ্নের জবাবে এ কথা জানান তিনি।  মন্ত্রী জানান দি ফারমার্স ব্যাংক লিমিটেড ঢাকার বিভিন্ন শাখায় জলবায়ু পরিবর্তন ট্রাস্ট ফান্ডের মোট ৫০৮ কোটি ১৩ লাখ ২৯ হাজার টাকা সর্বোচ্চ সুদের হার প্রদান করায় এক বছর মেয়াদে স্থায়ী আমানত হিসেবে জমা রাখা হয়।  মন্ত্রী বলেন এর মধ্যে ৪৫৫ কোটি ৩২ লাখ ৭৬ হাজার টাকা মেয়াদ উত্তীর্ণ হয়েছে যা নগদায়নের জন্য পত্র প্রেরণ করা হয়েছে এবং কয়েকবার তাগিদপত্র ও ব্যাংক কর্তৃপক্ষের সঙ্গে যোগাযোগ করা হয়েছে। দি ফারমার্স ব্যাংক থেকে জানানো হয় ব্যাংকের তারল্য সংকটের কারণে এফডিআরসমূহ নগদায়ন করা যাচ্ছে না।  আনিসুল ইসলাম মাহমুদ বলেন দি ফারমার্স ব্যাংক লিমিটেড ঢাকার বিভিন্ন শাখায় জলবায়ু পরিবর্তন ট্রাস্ট ফান্ডের মোট ৫০৮ কোটি ১৩ লাখ ২৯ হাজার টাকা রাখার বিষয় এবং এফডিআরসমূহ নগদায়ন করার প্রয়োজনীয় ব্যবস্থা গ্রহণের জন্য গভর্ণর বাংলাদেশ ব্যাংক ও সচিব আর্থিক প্রতিষ্ঠান বিভাগ অর্থ মন্ত্রণালয়কে অনুরোধ জানিয়ে পরিবেশ ও বন মন্ত্রণালয় থেকে পত্র পাঠানো হয়েছে।  তিনি বলেন এফডিআরসমূহ নগদায়ন করার জন্য বাংলাদেশ ব্যাংক এবং ফারমার্স ব্যাংক কর্তৃপক্ষের সঙ্গে যোগাযোগ অব্যাহত রয়েছে। বাসস  ইত্তেফাককেকে