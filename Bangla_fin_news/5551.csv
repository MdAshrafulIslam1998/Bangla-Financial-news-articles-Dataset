Serial,Title,Date,Author,News
5551,রেমিটেন্স ১৬ বিলিয়ন ডলার অতিক্রম করবে আতিউর,2015-12-05,অনলাইন ডেস্ক,বাংলাদেশ ব্যাংকের গভর্নর আতিউর রহমান বলেছেন ব্যাংকিং খাতের আধুনিকায়ন ও ডিজিটাইজেশন এবং রেমিটেন্স পাঠানোর পদ্ধতিতে আমূল পরিবর্তন আনায় ২০১৫১৬ অর্থবছরে রেমিটেন্স ১৬ বিলিয়ন মার্কিন ডলার অতিক্রম করবে বলে আশা করা হচ্ছে।  ২০১৫ অর্থবছরে রেমিটেন্স এসেছে ১৫ দশমিক ৩ বিলিয়ন মার্কিন ডলার।  শনিবার রাজধানীতে সেন্টার ফর অনাবাসী বাংলাদেশী এনআরবি আয়োজিত পুঁজিবাজার ও আবাসন খাতে প্রবাসী বাংলাদেশীদের বিনিয়োগ শীর্ষক আলোচনা সভায় বাংলাদেশ ব্যাংকের গভর্নর ড. আতিউর রহমান এসব কথা বলেন।  সেন্টার ফর এনআরবির সভাপতি এম এস সেকিল চৌধুরী অনুষ্ঠানে সভাপতিত্ব করেন।  গভর্নর বলেন অনাবাসী বিনিয়োগকারীদের জন্য সরকারি ও বেসরকারি উভয় খাতের সঙ্গে সম্পূর্ণ বিদেশী মালিকানায় যৌথ উদ্যোগ গ্রহণের সুযোগ উন্মূক্ত রয়েছে।  তিনি বলেন প্রবাসীদের বিনিয়োগে হাইটেক পার্ক ও শিল্প পার্কের মত বিশেষ অর্থনৈতিক অঞ্চল গড়তে তাদের জন্য বেশ কিছু প্রণোদনা বিবেচনার আওতাধীন রয়েছে।  আতিউর রহমান বলেন রিয়েল এস্টেট কোম্পানিগুলোকে নিয়ন্ত্রণে আনতে স্বচ্ছতা সততা ও জবাবদিহিতা নিশ্চিত করার জন্য রেগুলেটরি অথরিটি হিসেবে রিয়েল এস্টেট অ্যান্ড হাউজিং অ্যাসোসিয়েশন অব বাংলাদেশ রিহ্যাব একটি গুরুত্বপূর্ণ ভূমিকা রাখতে পারে।  অনুষ্ঠানে অন্যান্যের মধ্যে বক্তৃতা করেন জাতীয় রাজস্ব বোর্ডের এনবিআর সদস্য পারভেজ ইকবাল ঢাকা স্টক এক্সচেঞ্জের ডিএসই সহসভাপতি আহমেদ রশীদ লালী রিহ্যাব এর প্রথম সহসভাপতি লিয়াকত আলী ভূইয়া। বাসস