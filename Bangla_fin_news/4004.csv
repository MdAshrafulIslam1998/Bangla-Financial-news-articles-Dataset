Serial,Title,Date,Author,News
4004,প্রাণ ডেইরির চুক্তিবদ্ধ খামারিদের ঋণ দেবে সোনালী ব্যাংক,2017-08-16,অনলাইন ডেস্ক,উন্নতজাতের গাভি পালন ও দুগ্ধজাত পণ্যের উৎপাদন বৃদ্ধির লক্ষ্যে প্রাণ ডেইরির চুক্তিবদ্ধ খামারিদের ঋণ প্রদান করবে সোনালী ব্যাংক লিমিটেড।  প্রাণআরএফএল গ্রুপের পরিচালক কর্পোরেট ফাইন্যান্স উজমা চৌধুরী এবং সোনালী ব্যাংকের মহাব্যবস্থাপক রফিকুল ইসলাম বুধবার রাজধানীর একটি হোটেলে এ সংক্রান্ত সমঝোতা স্মারক স্বাক্ষর করেন।  চুক্তিস্বাক্ষর অনুষ্ঠানে প্রধান অতিথির বক্তব্যে অর্থমন্ত্রী আবুল মাল আবদুল মুহিত বলেন প্রাণের বিনিয়োগ ব্যবসাবাণিজ্যের বিভিন্নক্ষেত্রে দিশারীর ভূমিকা পালন করছে। কৃষিক্ষেত্রে বিনিয়োগ করে নতুন নতুন পণ্য সৃষ্টি করা যায় তার উজ্জ্বল দৃষ্টান্ত প্রাণ। প্রাণ এর চুক্তিবদ্ধ খামারিদের ঋণ প্রদানে সোনালী ব্যাংকের এই উদ্যোগের প্রশংসা করনে তিনি।  প্রাণআরএফএল গ্রুপের চেয়ারম্যান ও সিইও আহসান খান চৌধুরী বলেন প্রাণ এর চুক্তিবদ্ধ খামারিদের গাভি ক্রয় শেড স্থাপন মিল্কিং মেশিন চপার মেশিন দুধ বহনের অ্যালুমিনিয়াম ক্যানসহ খামার ব্যবস্থাপনার আধুনিক যন্ত্রপাতি ক্রয় করার জন্যে এ ঋণ প্রদান করা হবে।  তিনি আরো জানান নাটোরের গুরুদাসপুর পাবনার চাটমোহর সিরাজগঞ্জের শাহজাদপুর ও বাঘাবাড়ি এবং রংপুরে অবস্থিত প্রাণ এর পাঁচটি ডেইরি হাবএর অধীনে ১১ হাজারের অধিক রেজিস্ট্রার্ড দুগ্ধ খামারি রয়েছে। এসব খামারিদের কাছে প্রায় ৫৫ হাজার গবাদি পশু রয়েছে। প্রাণ ডেইরি এসব গবাদিপশুর লালনপালন ব্যবস্থা টিকা চিকিৎসা সেবা খামার স্থাপন বিষয়ক প্রশিক্ষণ কৃত্রিম প্রজনন প্রভৃতি সেবা প্রদান করে থাকে।  সোনালী ব্যাংকের ব্যবস্থাপনা পরিচালক ও প্রধান নির্বাহী কর্মকর্তা মো. ওবায়েদ উল্লাহ আল মাসুদ জানান দেশের কৃষি শিল্প অন্যান্য সম্ভাবনাময় খাতগুলিতে সোনালী ব্যাংক ঋণ সহায়তা প্রদান করে থাকে। দেশের দুগ্ধ শিল্পের উন্নয়নে সরকারি ও বেসরকারি যেসব প্রতিষ্ঠান কাজ করছে প্রাণ ডেইরি তাদের মধ্যে অন্যতম। এ ঋণ প্রদানের উদ্দেশ্য হচ্ছে দেশে দুগ্ধ শিল্পের বিকাশ ঘটিয়ে অপুষ্টি দূরীকরণসহ যুবক ও যুব মহিলাদের আত্মকর্মসংস্থান সৃষ্টি করা।   বাংলাদেশ ব্যাংকের গভর্নর ফজলে কবির আর্থিক প্রতিষ্ঠান বিভাগের সিনিয়র সচিব ইউনুসুর রহমান সোনালী ব্যাংকের পরিচালনা বোর্ডের চেয়ারম্যান আশরাফুল মকবুল প্রাণ এর ব্যবস্থাপনা পরিচালক ইলিয়াছ মৃধাসহ উভয় প্রতিষ্ঠানের ঊর্ধ্বতন কর্মকর্তারা উপস্থিত ছিলেন।  ইত্তেফাকইউবি