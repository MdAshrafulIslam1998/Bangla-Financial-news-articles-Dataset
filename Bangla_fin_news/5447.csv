Serial,Title,Date,Author,News
5447,বিমানের দ্বিতীয় বিদেশি এমডিরও পদত্যাগ,2016-01-10,অনলাইন ডেস্ক,বিমানের প্রথম বিদেশি এমডি কেভিন স্টিল এক বছর পর পদত্যাগ করেছিলেন দ্বিতীয় বিদেশি হিসেবে ওই দায়িত্ব নেয়া কাইল হেইউডও একই সময় পর দায়িত্ব ছাড়লেন।  ব্রিটিশ নাগরিক হেইউড রবিবার বিমান বাংলাদেশ এয়ারলাইন্সের চেয়ারম্যান অবসরপ্রাপ্ত এয়ার মার্শাল জামালউদ্দিন আহমেদের কাছে পদত্যাগপত্র পাঠান বলে সংস্থার ঊর্ধ্বতন এক কর্মকর্তা জানিয়েছেন।  এ বিষয়ে যোগাযোগ করা হলে বিমানমন্ত্রী রাশেদ খান মেনন বলেন মেইলটি পদত্যাগের আমি দেখেছি। ব্যাপারটা যে হঠাৎ করে ঘটেছে তা নয়। কোনো স্পষ্ট কারণ ছাড়াই অনেক দিন ধরে তিনি অনিয়মিত ছিলেন। আমরা একাধিকবার তাকে এ বিষয়ে প্রশ্ন করেছি কিন্তু তিনি কোনো সদুত্তর দিতে পারেননি। আজকে ইমেইলের মাধ্যমে পদত্যাগের বিষয়টি জানালেন।  বাংলাদেশের রাষ্ট্রীয় পতাকাবাহী বিমান সংস্থাটিকে বৈশ্বিক প্রতিযোগিতায় সক্ষম করে তোলার ভাবনা থেকে ২০১৩ সালে প্রথম পেশাদার বিদেশি কর্মকর্তা নিয়োগ দেয়া হয়। তখন ব্যবস্থাপনা পরিচালকের এমডি দায়িত্ব নিয়ে এসেছিলেন যুক্তরাজ্যেরই আরেক নাগরিক কেভিন স্টিল উড়োজাহাজ শিল্পে ৩০ বছরের বেশি অভিজ্ঞতাসম্পন্ন ছিল ব্রিটিশ এয়ারওয়েজের সাবেক এই কর্মকর্তার। ২০১৪ সালের শুরুতে স্টিল পদত্যাগ করলে কিছুদিন ভারপ্রাপ্ত এমডি দিয়ে চলে বিমানের কাজ। এরপর ওই বছরের সেপ্টেম্বরে এমডি হিসেবে নিয়োগ দেয়া হয় স্টিলের স্বদেশী হেইউডকে। ২০১৫ সালের জানুয়ারিতে দায়িত্ব নিয়েছিলেন তিনি। ব্রিটিশ এয়ারওয়েজ ছাড়াও ইতিহাদ গালফ এয়ার এয়ার এ্যারাবিয়া নাস এয়ারসহ বেশ কয়েকটি এয়ারলাইন্সে কাজ করার অভিজ্ঞতা এই হেইউডের। স্বদেশী স্টিলের মতোই দায়িত্ব নেওয়ার এক বছরের মাথায় তা ছেড়ে দিলেন তিনি।  হেইউডের বিদায়ের পর এমডির দায়িত্ব কে নেবেন এ প্রশ্নের উত্তরে বিমানমন্ত্রী মেনন বলেন আপাতত এম আসাদুজ্জামান অবসরপ্রাপ্ত উইং কমান্ডার ভারপ্রাপ্ত এমডির দায়িত্ব পালন করবেন। পরে নতুন এমডির জন্য ইন্টারভিউ নেবে বোর্ড বিমান পরিচালনা পর্ষদ।