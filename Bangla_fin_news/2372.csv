Serial,Title,Date,Author,News
2372,বিশ্বব্যাংকের ১২ বিলিয়ন ডলার জরুরি সহায়তা ঘোষণা,2020-03-05,ইত্তেফাক রিপোর্ট,বিশ্বব্যাপী ছড়িয়ে পড়া করোনা ভাইরাসের কভিড১৯ প্রভাবে স্বাস্থ্যগত ও অর্থনীতির ক্ষতিরোধে জরুরিভাবে ১২ বিলিয়ন ডলার সহায়তা দেওয়ার ঘোষণা দিয়েছে বিশ্বব্যাংক। এক প্রেস বার্তায় সংস্থাটি উল্লেখ করেছে বিশ্বের ৬০টিরও বেশি দেশে কভিড১৯ ভাইরাস ছড়িয়ে পড়েছে। বিশ্বব্যাংকের সদস্য দেশগুলোর এই ক্ষতিরোধে সম্ভাব্য কার্যকর ব্যবস্থা গ্রহণের জন্য এই জরুরি সহায়তা দেওয়া হবে। প্রথম ধাপে ৮ বিলিয়ন ডলার দ্রুত বিতরণ করা হবে। সদস্য দেশগুলোর স্বাস্থ্য ব্যবস্থা শক্তিশালী করা মহামারি প্রতিরোধ ব্যবস্থা জনস্বাস্থ্যের উন্নতিসহ অর্থনীতির ক্ষতিরোধে বেসরকারি খাতের সঙ্গেও কাজ করবে বিশ্বব্যাংক।এ বিষয়ে বিশ্বব্যাংকের প্রেসিডেন্ট ডেভিড ম্যালপাস উল্লেখ করেন আমরা কভিড১৯ ভাইরাস মোকাবিলায় সদস্য উন্নয়নশীল দেশগুলোর চাহিদার আলোকে দ্রুত এবং নমনীয় প্রক্রিয়ায় সহায়তা করতে কাজ করে যাচ্ছি। জরুরি আর্থিক সহায়তার পাশাপাশি নীতি সহায়তা কারিগরি সহায়তা ছাড়াও সম্ভাব্য অন্যান্য সহায়তা করা হবে। বিশ্বব্যাংক জানিয়েছে জরুরি এই সহায়তা ঋণ ও অনুদান আকারে নিম্ন ও মধ্য আয়ের দেশগুলোকে দেওয়া হবে। বিশ্বব্যাংক গ্রুপের বিভিন্ন সংস্থা আইআরবিডি আইডিএ আইএফসি এই তহবিল গঠন করতে সহায়তা করবে।এপ্রিলের বসন্তকালীন সভা হবে ভার্চুয়ালআসছে এপ্রিল মাসে ওয়াশিংটনে বিশ্বব্যাংক ও আন্তর্জাতিক মুদ্রা তহবিলের আইএমএফ বসন্তকালীন সভা ভার্চুয়াল করা হবে। অনলাইনের মাধ্যমে সভায় প্রতিনিধিরা অংশ নেবেন। এক যৌথ বিবৃতিতে বিশ্বব্যাংকের প্রেসিডেন্ট ডেভিড ম্যালপাস ও আইএমএফ প্রধান ক্রিস্টালিনা জর্জিভা উল্লেখ করেন বিশ্বের অন্য সবার মতো আমরাও করোনা ভাইরাস পরিস্থিতি এবং এর মানব ক্ষয়ক্ষতির বিষয়ে গভীরভাবে উদ্বিগ্ন। ভাইরাসটি ছড়িয়ে পড়া এবং ক্রমবর্ধমান স্বাস্থ্য উদ্বেগের প্রেক্ষিতে আমরা আইএমএফ এবং বিশ্বব্যাংকের আসন্ন বসন্তকালীন সভাগুলোকে ভার্চুয়াল ফর্ম্যাটে রূপান্তর করার ব্যাপারে সম্মত হয়েছি।উল্লেখ্য আগামী ১৩ এপ্রিল বসন্তকালীন সভা শুরু হবে। বিশ্বব্যাংক ও আইএমএফ এর সদস্য দেশগুলোর উচ্চ পর্যায়ের কর্মকর্তারা এই অধিবেশনে অংশ নিবেন।ইত্তেফাকবিএএফে