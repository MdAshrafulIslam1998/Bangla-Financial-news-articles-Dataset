Serial,Title,Date,Author,News
6218,সুবিধাবঞ্চিতদের এসএমই ঋণ দিতে কেন্দ্রীয় ব্যাংকের নির্দেশ,2015-06-10,ইত্তেফাক রিপোর্ট,সমাজের অনগ্রসর ও সুবিধাবঞ্চিত জনগোষ্ঠীকে এসএমই ঋণ দিতে নির্দেশ দিয়েছে বাংলাদেশ ব্যাংক। বুধবার এক সংবাদ বিজ্ঞপ্তিতে এই নির্দেশ দেয়া হয়।  বিজ্ঞপ্তিতে তৃতীয় লিঙ্গ হিসেবে রাষ্ট্রীয় স্বীকৃতি প্রাপ্ত সম্প্রদায় প্রতিবন্ধী দেশের সুবিধাবঞ্চিত নারী উদ্যোক্তা এবং রাখাইনসহ সকল উপজাতি উদ্যোক্তাদের এসএমই খাতের আওতায় ঋণ বিতরণের কার্যকরী ব্যবস্থা গ্রহণের জন্য সকল তফসিলী ব্যাংক ও আর্থিক প্রতিষ্ঠানকে নির্দেশ দেয়া হয়।  উল্লেখ্য এই ঋণ বাংলাদেশ ব্যাংকের এসএমই ঋণ নীতিমালা ও কর্মসূচির আওতায় সরাসরি অথবা এনজিও লিংকেজের মাধ্যমে গ্রাহক পর্যায়ে বিতরণ করা যাবে।  বিতরণকৃত ঋণ বাংলাদেশ ব্যাংকের জারিকৃত সার্কুলারে বর্ণিত শর্তাবলী পরিপালন সাপেক্ষে প্রযোজ্য ক্ষেত্রে এসএমই এন্ড স্পেশাল প্রোগ্রামস বিভাগ কর্তৃক পরিচালিত বাংলাদেশ ব্যাংক ফান্ড নতুন উদ্যোক্তা তহবিল ও ইসলামী পুনঃঅর্থায়ন তহবিলের আওতায় পুনঃঅর্থায়নযোগ্য মর্মেও বিবেচিত হবে।