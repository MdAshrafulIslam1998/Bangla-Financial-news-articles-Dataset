Serial,Title,Date,Author,News
1370,সামাজিক নিরাপত্তায় বরাদ্দ ৪২৬৪ কোটি টাকা,2021-05-06,জামাল উদ্দীন,আসছে ২০২১২২ অর্থবছরের বাজেটে রেমিট্যান্সে প্রণোদনার হার বাড়ছে। বর্তমানে ২ শতাংশ হারে প্রণোদনা দেওয়া হলেও নতুন বছরে তা ৩ শতাংশ করার সিদ্ধান্ত নেওয়া হচ্ছে। একই সঙ্গে বাড়ছে সামাজিক নিরাপত্তা বেষ্টনীর আকারও। ৮১ লাখ ৭৫ হাজার দরিদ্র অসহায় মানুষ এ সুবিধার আওতায় আসছে। আর বরাদ্দ থাকছে ৪ হাজার ২৬৪ কোটি টাকা।অর্থ মন্ত্রণালয় সূত্র জানায় করোনাকালে নতুন বছরের বাজেট প্রণয়ন যেমন চ্যালেঞ্জের তেমনি কিছু খাতে অগ্রাধিকার দিতে হচ্ছে। সাম্প্রতিক বৈদেশিক মুদ্রার রিজার্ভ বৃদ্ধির অন্যতম কারণ প্রবাসীদের পাঠানো রেমিট্যান্স। করোনাকালীন রেমিট্যান্সের প্রবাহ বেড়েছে এবং বৈদেশিক মুদ্রার রিজার্ভ ৪৫ বিলিয়ন ডলার ছাড়িয়েছে। রেমিট্যান্সের এই প্রবাহ অব্যাহত রাখতে আগামী অর্থবছরের বাজেটেও রেমিট্যান্সে প্রণোদনার হার বাড়ানোর সিদ্ধান্ত নেওয়া হয়। বর্তমানে সরকারঘোষিত ২ শতাংশ হারে প্রণোদনা পেলেও কোনো কোনো ব্যাংক গ্রাহকদের ৩ শতাংশও প্রণোদনা দিচ্ছে। এতে রেমিট্যান্সযোদ্ধাদের আগ্রহ বেড়েছে। তাই প্রণোদনার হার ৩ শতাংশ প্রদানের ঘোষণা থাকছে নতুন বছরের বাজেটে।সর্বশেষ তথ্য অনুযায়ী চলতি বছরের এপ্রিল পর্যন্ত ১০ মাসে রেমিট্যান্স এসেছে ২ হাজার ৬৭ কোটি ২০ লাখ ডলার। যা বাংলাদেশি মুদ্রায় ১ লাখ ৭৫ হাজার ৭১২ কোটি টাকা। গত বছরের একই সময়ের তুলনায় ৩৯ শতাংশ বেশি।  এদিকে নতুন বছরের বাজেটে সামাজিক নিরাপত্তা বলয়ও বাড়ানো হচ্ছে। বিশেষত বয়স্ক প্রতিবন্ধী ও বিধবাদের বেশি করে এ সুবিধার আওতায় আনার টার্গেট নেওয়া হচ্ছে। এতে ৮১ লাখ ৭৫ হাজার উপকারভোগীর কাছে মোবাইল আর্থিক সেবার মাধ্যমে পৌঁছে দেওয়া হবে ৪ হাজার ২৬৪ কোটি টাকা। বর্তমানে এই কর্মসূচির আওতায় ৪৯ লাখ উপকারভোগী সুবিধা পাচ্ছেন। এজন্যে চলতি বাজেটে বরাদ্দ রয়েছে ২ হাজার ৯৪০ কোটি টাকা। ১৯৯৮৯৯ অর্থবছর থেকে সমাজের অবহেলিত বয়স্কদের জন্য এই কর্মসূচি চালু করা হয়েছিল। চলতি বাজেটের মতো নতুন বছরেও উপকারভোগীদের প্রতিমাসে ৫০০ টাকা করে দেওয়া হবে। যদিও ৯০ ঊর্ধ্বদের জন্য মাসে ৩ হাজার টাকা করে বরাদ্দের প্রস্তাব করেছিল সমাজকল্যাণ মন্ত্রণালয়।এই কর্মসূচির উপকারভোগীদের অর্থ সরাসরি মোবাইল আর্থিক সেবায় দেওয়া হবে যাতে করে এই তহবিলের সদ্ব্যবহার নিশ্চিত করা যায়। পর্যায়ক্রমে সব সামাজিক নিরাপত্তা কর্মসূচি মোবাইল আর্থিক সেবার আওতায় আনা হবে। বর্তমানে ৯টি সামাজিক নিরাপত্তা কর্মসূচির তিনটি এই সেবার আওতায় রয়েছে।ইত্তেফাকএএএম