Serial,Title,Date,Author,News
5849,পুঁজিবাজারে সূচক বৃদ্ধি,2015-08-26,ইত্তেফাক রিপোর্ট,টানা তিন কর্মদিবস পুঁজিবাজারের সার্বিক মূল্য সূচক কমার পর বুধবার কিছুটা বেড়েছে। তবে সূচক বাড়লেও কমেছে লেনদেনের পরিমাণ। এ দিকে গত কয়েক দিনে বিশ্বব্যাপী শেয়ারবাজারে বড় রকমের ধস নামলেও দেশের শেয়ারবাজারে এর কোনো প্রভাব পড়েনি। বরং বাজারের স্বাভাবিক গতি হিসেবেই তিন দিন সূচক কমেছে বলে মনে করছেন বাজার সংশ্লিষ্টরা।    তথ্যে দেখা গেছে ডিএসইর ব্রড ইনডেক্স ডিএসইএক্স ১২ পয়েন্ট বেড়ে ৪ হাজার ৮০৫ পয়েন্টে দাঁড়িয়েছে। ডিএস৩০ মূল্য সূচক ৫ পয়েন্ট বেড়ে ১ হাজার ৮৩৭ পয়েন্টে দাঁড়িয়েছে। ডিএসইতে মোট লেনদেন হয়েছে ৪৩১ কোটি ৭৫ লাখ টাকা। যা আগের কর্মদিবসের চেয়ে ২৪ কোটি ৭৯ লাখ টাকা টাকা কম। লেনদেনকৃত ৩১৯টি কোম্পানির মধ্যে দাম বেড়েছে ১৬০টির কমেছে ১০৬টির এবং অপরিবর্তিত রয়েছে ৫৩টি কোম্পানির শেয়ারের।    অপরদিকে চট্টগ্রাম স্টক এক্সচেঞ্জের সিএসই সার্বিক মূল্য সূচক আগের দিনের চেয়ে ৩৪ পয়েন্ট বেড়ে ১৪ হাজার ৭১৮ পয়েন্টে দাঁড়িয়েছে। লেনদেন হয়েছে ২৭ কোটি ৩৫ লাখ টাকা। যা আগের কর্মদিবসের চেয়ে ৫ কোটি টাকা কম। লেনদেনকৃত ২৪৬টি কোমপানির মধ্যে দাম বেড়েছে ১২২টির কমেছে ৮৪টির এবং অপরিবর্তিত রয়েছে ৪০টি কোম্পানির শেয়ারের।