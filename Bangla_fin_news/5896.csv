Serial,Title,Date,Author,News
5896,রিজার্ভে ২৬ বিলিয়ন ডলারের নতুন রেকর্ড,2015-08-17,অনলাইন ডেস্ক,বৈদেশিক মুদ্রার রিজার্ভে আবারো নতুন রেকর্ড সৃষ্টি হয়েছে। দেশের ইতিহাসে বৈদেশিক মুদ্রার রিজার্ভ প্রথমবারের মতো ২৬ বিলিয়ন মার্কিন ডলার অতিক্রম করেছে। সোমবার বাংলাদেশ ব্যাংকের রিজার্ভ নতুন এ মাইলফলক অতিক্রম করে।  দিনশেষে রিজার্ভ ২৬ দশমিক শূন্য ৩ বিলিয়নে পৌঁছায়। বাংলাদেশ ব্যাংকের বর্তমান রিজার্ভ সার্কভুক্ত দেশগুলোর মধ্যে দ্বিতীয় সর্বোচ্চ। রফতানি আয় বৃদ্ধি ও রেমিট্যান্স প্রবাহের ইতিবাচক ধারা বিদেশ থেকে কর্পোরেট ঋণ গ্রহণ এবং আমদানি ব্যয় কম হওয়ায় রিজার্ভ বৃদ্ধিতে অবদান রেখেছে বলে কেন্দ্রিয় ব্যাংক মনে করছে।  এ বিষয়ে কেন্দ্রিয় ব্যাংকের মূখপাত্র ও নির্বাহী পরিচালক ম. মাহফুজুর রহমান বলেন সোমবার দিন শেষে রিজার্ভ ২ হাজার ৬০৩ কোটি ডলারের ঘর অতিক্রম করেছে। বাংলাদেশের ইতিহাসে প্রথমবারের মতো রিজার্ভ এই মাইল ফলক অতিক্রম করলো যা পাকিস্তানের তুলনায় প্রায় দ্বিগুণ। তিনি বলেন এই রিজার্ভ দিয়ে ৭ মাসের বেশি আমদানি ব্যয় মেটানো সম্ভব। তবে এশিয়ান ক্লিয়ারিং ইউনিয়নের আকু পরবর্তী আমদানি বিল পরিশোধের পর রিজার্ভের পরিমাণ কিছুটা কমে যেতে পারে বলে তিনি জানান।