Serial,Title,Date,Author,News
628,এক বছরে তিন কোটি ৩৫ লাখ নতুন নগদ গ্রাহক,2021-12-29,ইত্তেফাক অনলাইন ডেস্ক,সর্বাধুনিক উদ্ভাবনের মাধ্যমে আর্থিক অন্তর্ভুক্তি প্রক্রিয়াকে সহজ করা মোবাইল ফিন্যানশিয়াল সার্ভিস নগদ শুধু ২০২১ সালেই তিন কোটি ৩৫ লাখ নতুন গ্রাহক পেয়েছে। এর মাধ্যমে ডাক বিভাগের আর্থিক সেবাটি দেশের সেবা খাতে অনন্য এক উচ্চতায় পৌঁছেছে। চলতি বছরের ১ জানুয়ারি থেকে ২২ ডিসেম্বর পর্যন্ত সময়ে গড়ে প্রতিদিন ৯৪ হাজার জনের বেশি নতুন গ্রাহক নগদের নেটওয়ার্কে যুক্ত হয়েছে। তাতে সর্বশেষ হিসাব অনুসারে নগদে নিবন্ধিত গ্রাহক দাঁড়িয়েছে পাঁচ কোটি ৮০ লাখ। মূলত নগদের আকর্ষণীয় ও সাশ্রয়ী সব সেবা এবং সহজ অ্যাকাউন্ট খোলার পদ্ধতির কারণেই দূরপ্রান্তের মানুষটিও সহজে ডিজিটাল সেবায় যুক্ত হয়েছে। এ বিষয়ে নগদের ব্যবস্থাপনা পরিচালক তানভীর এ মিশুক বলেন শুরুর পর থেকেই দেশে মোবাইল ফিন্যানশিয়াল সার্ভিসে বিপ্লব নিয়ে এসেছে নগদ। গ্রাহকদের জন্য ডিজিটাল সেবা নিশ্চিত করার পাশাপাশি গ্রাহকবান্ধব সহজ ও সাশ্রয়ী সেবার কারণে তিন বছর হওয়ার আগেই নগদ এখন দেশসেরা মোবাইল ফিন্যানশিয়াল সার্ভিস। সামনের দিনে নগদ আরো অনেক নতুন সেবা দিয়ে সবাইকে চমকে দেবে এই প্রতিশ্রুতি আমরা দিতে পারি। শুধু ১৬৭ ডায়াল করে গত এক বছরে নগদে যুক্ত হয়েছে দুই কোটি এক লাখ মানুষ যা মোবাইল ফিন্যানশিয়াল সার্ভিসে অ্যাকাউন্ট খোলার নতুন একটি রেকর্ড। ফলে দেশে প্রযুক্তি ব্যবহারে মাধ্যমে আর্থিক অন্তর্ভুক্তি বৃদ্ধির উজ্জ্বল একটি উদাহরণ তৈরি করেছে প্রতিষ্ঠানটি। নগদের অন্যতম সেরা উদ্ভাবন ১৬৭ ডায়াল করে অ্যাকাউন্ট খোলার পদ্ধতি গত এক বছরে গোটা মোবাইল ফিন্যানশিয়াল খাতের চেহারাই বদলে দিয়েছে। এই উদ্ভাবনের ফলে দেশের সাধারণ মানুষ এখন যেকোনো অপারেটর থেকে শুধু ১৬৭ ডায়াল করে চার ডিজিটের পিন সেট করলেই মুহূর্তে যুক্ত হতে পারছে নগদে। এই প্রক্রিয়ায় বছরের শুরুর দিকে কোনো কোনো দিন দুই থেকে আড়াই লাখ মানুষও নগদের সঙ্গে যুক্ত হয়েছে। নগদের এই অত্যাধুনিক প্রযুক্তি এরই মধ্যে আন্তর্জাতিক পরিমণ্ডলেও বেশ সাড়া ফেলেছে এবং একাধিক আন্তর্জাতিক সম্মাননাও অর্জন করেছে। মোবাইল অ্যাপের মাধ্যমে জাতীয় পরিচয়পত্রের দুই দিকের ছবি তুলে আপ করার ইকেওয়াইসি মাধ্যমে অ্যাকাউন্ট খোলার প্রক্রিয়া দেশে প্রথম চালু করে নগদ। ২০১৯ সালের ২৬ মার্চ মাননীয় প্রধানমন্ত্রী শেখ হাসিনা এই প্রক্রিয়ায় নিজে অ্যাকাউন্ট খুলে নগদের উদ্বোধন করেন। শুরুর দিকে অনেকে সমালোচনা করলেও পরে এমএফএস অপারেটর ব্যাংক এবং অন্যান্য আর্থিক প্রতিষ্ঠানও এই একই পদ্ধতি অনুসরণ করে অ্যাকাউন্ট খুলতে শুরু করে। চলতি বছর এই প্রক্রিয়ায় ৩৫ লাখ অ্যাকাউন্ট খোলা হয়েছে নগদে। অ্যাকাউন্ট খোলার প্রক্রিয়া সহজ করায় গ্রাহক পর্যায়ে দিন দিন বাড়ছে নগদ ব্যবহারের প্রবণতা। তাই বাংলাদেশে নগদ অ্যাপ ডাউনলোডের পরিমাণও বেড়েছে বহুগুণ। ফলশ্রুতিতে বছরের বিভিন্ন সময়ে প্লে স্টোরগুলোতেও নগদ অ্যাপ জায়গা করে নিয়েছে টপ চার্টে। পাশাপাশি সরকারের সামাজিক নিরাপত্তা কর্মসূচির ভাতাসহ সরকারের অন্যান্য ভাতা বিতরণেও গুরুত্বপূর্ণ ভূমিকা রেখেছে মোবাইল ফিন্যানশিয়াল সার্ভিস অপারেটরটি। প্রান্তিক পর্যায়ে ভাতাভোগীদের কাছে তাদের প্রাপ্য ভাতা বিতরণে স্বচ্ছতা নিশ্চিত করতে গুরুত্বপূর্ণ কাজ করেছে নগদ। এই প্রক্রিয়ায় সরকারি ব্যবস্থাপনায় আরো ৯৮ লাখ নতুন অ্যাকাউন্ট নগদে যুক্ত হয়েছে। গত অর্থবছরে সরকার এমঅফএস অপারেটরদের মাধ্যমে সামাজিক নিরাপত্তা কর্মসূচিতে পাঁচ হাজার ৮৮৫ কোটি টাকা বিতরণ করেছে যার ৭৫ শতাংশ বিতরণ করেছে নগদ।