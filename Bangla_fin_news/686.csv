Serial,Title,Date,Author,News
686,মার্কিন প্রতিষ্ঠানের সঙ্গে বাংলাদেশ ফাইন্যান্সের সমঝোতা স্মারকের বিষয়ে জানতে চিঠি,2021-12-08,ইত্তেফাক অনলাইন ডেস্ক,মার্কিন বিনিয়োগকারী প্রতিষ্ঠান এসআইজির সঙ্গে বাংলাদেশ ফাইন্যান্সের সমঝোতা স্মারকের বিষয়ে বিশদ জানতে চেয়ে চিঠি দিয়েছে বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি। ঢাকা স্টক এক্সচেঞ্জকে ডিএসই এ চিঠি দিয়েছে বিএসইসি। রবিবার চিঠি পেয়ে বিষয়টি খতিয়ে দেখতে ইতোমধ্যে তিন সদস্যের একটি কমিটি গঠন করেছে ডিএসই। সাত দিনের মধ্যে কমিটি বিএসইসির কাছে প্রতিবেদন জমা দিতে কাজ করছে বলে নিশ্চিত করেছেন ডিএসইর চিফ অপারেটিং অফিসার সিওও এম সাইফুর রহমান মজুমদার। মঙ্গলবার তালিকাভুক্ত ননব্যাংক আর্থিক প্রতিষ্ঠানকে এনবিএফআই একটি চিঠি পাঠিয়েছে ডিএসই। যেখানে এপ্রিল মাসে ওয়াশিংটন ডিসির বাংলাদেশ দূতাবাসে স্বাক্ষরিত সমঝোতা স্মারক প্রসঙ্গে বিভিন্ন তথ্য ও খুঁটিনাটি বিষয়ে জানতে চাওয়া হয়। এ বিষয়ে জানতে চাওয়া হলে বাংলাদেশের ফাইন্যান্সের ব্যবস্থাপনা পরিচালক এমডি এবং প্রধান নির্বাহী কর্মকর্তা সিইও কাইসার হামিদ বলেন দুই অংশীদার তিনটি পদ্ধতিতে কাজ করছে এবং বিনিয়োগ আনার ক্ষেত্রে ডকুমেন্টেশনের লিগ্যাল ভেটিং বিভিন্ন টেকনিক্যাল শর্ত ও অন্যান্য বিষয় নিয়ে আলোচনা হয়েছে। বাংলাদেশ ফাইন্যান্সে ইক্যুইটি বিনিয়োগ সম্পর্কে তিনি বলেন এটি একটি সমাঝোতা স্মারক ছিল চুক্তি নয়। সমঝোতা স্মারক অনুযায়ী এসআইজি যদি ৪ শতাংশ শেয়ার নিশ্চিত করে তবে বাংলাদেশ ফাইন্যান্সের বোর্ডে তাদের প্রতিনিধিত্ব থাকবে। এসআইজি মালিকানাধীন প্রতিষ্ঠানের সহপ্রতিষ্ঠাতা ল্যারি নক্সওয়াল স্ট্রিটে দুই দশকের বিনিয়োগ ব্যাংকিং ক্যারিয়ারে ১১৫ বিলিয়ন ডলারের স্ট্রাকচারাল ফাইন্যান্সের ব্যবস্থা করেছিলেন বলে যোগ করেন কায়সার হামিদ। তিনি বলেন বাংলাদেশ ফাইন্যান্স লক্ষ্যমাত্রা অর্জনে সম্পূর্ণরুপে প্রস্তুত কেননা তাদের স্ট্রাকচারাল ফাইন্যান্স টিম এবং এসআইজি স্থানীয় কয়েকটি কোম্পানির সঙ্গে কাজ করছে। উল্লেখ্য গত ৮ এপ্রিল মার্কিন বিনিয়োগকারী প্রতিষ্ঠান এসআইজি সঙ্গে বাংলাদেশ ফাইন্যান্স সমঝোতা স্মারক স্বাক্ষর করে। যেখানে বিদেশি প্রতিষ্ঠানটি সম্ভাব্য দুই বছরে বাংলাদেশে দুই বিলিয়ন ডলার বিনিয়োগ করবে। সমঝোতা স্মারকে সম্ভাব্য বিনিয়োগ তিনটির মধ্যেসেকেন্ডারি মার্কেট থেকে বিডি ফাইন্যান্সের শেয়ার কেনা বিডি ফাইন্যান্সকে ৪০ মিলিয়ন ডলার লোন দেওয়া মূলত টেকসই অর্থায়ন পোর্টফোলিওকে শক্তিশালী করার জন্য এবং মার্কিন যুক্তরাষ্ট্র ও আন্তর্জাতিক বাজার থেকে অনেক বড় বিনিয়োগের ব্যবস্থা করা এসব প্রকল্পে বাংলাদেশ ফাইন্যান্সের স্ট্রাকচারাল ফাইন্যান্স টিম সভরেন ইনফ্রাস্ট্রাকচার গ্রুপের লোকাল অংশীদার হিসেবে কাজ করবে।