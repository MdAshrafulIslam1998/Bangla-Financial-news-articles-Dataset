Serial,Title,Date,Author,News
5956,গড়মিল তথ্যে মোবাইল ব্যাংকিং সেবা নয়,2015-08-02,ইত্তেফাক রিপোর্ট,গড়মিল তথ্য দিয়ে মোবাইল ব্যাংকিং সেবা প্রদান করা যাবে না। এ সেবা ব্যবহারে অপরাধমূলক লেনদেনে ঝুঁকি কমাতে বাংলাদেশ ব্যাংক বেশ কিছু পদক্ষেপ গ্রহণ করেছে। এতে মোবাইল ব্যাংকিংয়ের হিসাবের কেওয়াইসি গ্রাহকের পরিচিতি ফরমে প্রদত্ত তথ্যের সঙ্গে মোবাইল সিম নিবন্ধন ও জাতীয় পরিচয়পত্রের সঙ্গে সঙ্গতি থাকতে হবে।  এ ছাড়া ঝুঁকি কমাতে পাঁচ হাজার টাকা বা তদূর্ধ্ব অঙ্কের লেনদেনে গ্রাহকের ছবি তুলে সংরক্ষণের নির্দেশ দেয়া হয়েছে।  ব্যাংকগুলোকে এসব পদক্ষেপ গ্রহণের ব্যবস্থাপনাদি ৩১ আগস্ট তারিখে অগ্রগতি প্রতিবেদন কেন্দ্রীয় ব্যাংকে পাঠাতে বলা হয়েছে। এ ছাড়া প্রতিমাসের অগ্রগতি প্রতিবেদন পরবর্তী মাসে ১৫ তারিখের মধ্যে পাঠানোর নির্দেশ দেয়া হয়েছে।  রবিবার বাংলাদেশ ব্যাংকের পেমেন্ট সিস্টেম বিভাগ এ সংক্রান্ত একটি পরিপত্র জারি করে মোবাইলে আর্থিক সেবাপ্রদানকারী ব্যাংক ও সহযোগী প্রতিষ্ঠানের ব্যবস্থাপনা পরিচালকের কাছে পাঠিয়েছে।