Serial,Title,Date,Author,News
106,বিদ্যুৎ খাতের উন্নয়নে সাড়ে ৪ হাজার কোটি টাকা অর্থায়ন করছে বিশ্বব্যাংক,2022-07-01,ইত্তেফাক রিপোর্ট,বিদ্যুৎ বিতরণ ব্যবস্থার উন্নয়নে ৫১ কোটি ৫০ লাখ ডলার অর্থায়ন করছে বিশ্বব্যাংক। দেশীয় মুদ্রায় এর পরিমাণ প্রায় ৪ হাজার ৪৮০ কোটি টাকা। এর মধ্যে দেড় কোটি ডলার অনুদান এবং বাকি ৫০ কোটি ডলার অর্থ ঋণ আকারে পাওয়া যাবে। বিদ্যুৎ বিতরণ ব্যবস্থার আধুনিকায়ন কর্মসূচিতে এই অর্থ ব্যয় করা হবে। এর ফলে প্রায় ৯০ লাখ মানুষ উপকৃত হবে বলে সংস্থাটি উল্লেখ করেছে।কর্মসূচির মাধ্যমে ঢাকা ও ময়মনসিংহ বিভাগের পল্লী বিদ্যুতের ২৫টি সমিতির বিতরণ ব্যবস্থার আধুনিকায়ন হবে। এর ফলে সিস্টেম লস প্রায় ২ শতাংশ কমে আসবে বলে আশা করা হচ্ছে। কর্মসূচির আওতায় বাংলাদেশ পল্লী বিদ্যুতায়ন বোর্ডের বিআরইবি সঞ্চালনের পরিমাণ ৬ হাজার ৭৯০ গিগাওয়াটে উন্নীত হবে।গতকাল বৃহস্পতিবার এক সংবাদ বিজ্ঞপ্তিতে বিশ্বব্যাংক উল্লেখ করেছে বুধবার এ লক্ষ্যে সরকারের সঙ্গে এক চুক্তি সই হয়েছে। সরকারের পক্ষে অর্থনৈতিক সম্পর্ক বিভাগের ইআরডি সচিব ফাতিমা ইয়াসমিন এবং বিশ্বব্যাংকের ভারপ্রাপ্ত কান্ট্রি ডিরেক্টর ডানডান চ্যান চুক্তিতে সই করেন। কর্মসূচির আওতায় বিআরইবির মাধ্যমে ১৫০ মেগাওয়াট সোলার বিদ্যুৎ সরবরাহ করা হবে। সেই সঙ্গে ৩১ হাজার কিলোমিটার সঞ্চালন লাইন স্থাপন এবং ২ লাখ মিটার স্থাপন করা হবে।সোলার প্যানেল ব্যবহারের ফলে বার্ষিক ৪১ হাজার ৪০০ টন কার্বন নিঃসারণ হ্রাস পাবে বলে আশা করা হচ্ছে। এই অর্থায়নের মধ্যে ক্লিন টেকনোলজি ফান্ড টু সাপোর্ট বিইএসএসের ১ কোটি ৫০ লাখ ডলার অনুদান রয়েছে। বাকি ঋণের অর্থ পাঁচ বছর রেয়াতকালসহ ৩৫ বছরে পরিশোধ করতে হবে।