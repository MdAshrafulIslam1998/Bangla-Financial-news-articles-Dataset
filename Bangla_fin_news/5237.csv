Serial,Title,Date,Author,News
5237,প্রাণ ও গ্রীন ডেল্টা ক্যাপিটালের মধ্যে চুক্তিস্বাক্ষর,2016-04-07,অনলাইন ডেস্ক,প্রাণআরএফএল গ্রুপের সহযোগী প্রতিষ্ঠান প্রাণ ফুডস লিমিটেড ও গ্রীন ডেল্টা ক্যাপিটাল লিমিটেডের মধ্যে বুধবার একটি চুক্তি স্বাক্ষরিত হয়েছে।  চুক্তির অধীনে প্রাণ ফুডস লিমিটেডের জন্য ১০০ কোটি টাকার ফান্ড গঠনের ব্যবস্থা করবে গ্রীন ডেল্টা ক্যাপিটাল লিমিটেড। দেশে এই প্রথমবারের মতো সুকুক বন্ড ইসলামি বন্ড ইস্যু করার মাধ্যমে এই অর্থ সরবরাহ করা হবে। এই ফান্ডের মাধ্যমে প্রাণ ফুডস লিমিটেডের প্লান্টের উত্পাদন ক্ষমতা বাড়ানোর জন্য মূলধনী যন্ত্রপাতি ক্রয় করা হবে।  প্রাণআরএফএল গ্রুপের পরিচালক কর্পোরেট ফাইনান্স উজমা চৌধুরী ও গ্রীন ডেল্টা ক্যাপিটাল লিমিটেডের ব্যবস্থাপনা পরিচালক ও প্রধান নির্বাহী কর্মকর্তা রফিকুল ইসলাম নিজ নিজ প্রতিষ্ঠানের পক্ষে চুক্তিতে স্বাক্ষর করেন। গ্রীন ডেল্টার প্রধান অফিসে চুক্তি স্বাক্ষর অনুষ্ঠানে উভয় প্রতিষ্ঠানের ঊর্দ্ধতন কর্মকর্তারা উপস্থিত ছিলেন।