Serial,Title,Date,Author,News
5678,পুঁজিবাজারের বড় দরপতন উদ্বিগ্ন বিনিয়োগকারীরা,2015-10-11,ইত্তেফাক রিপোর্ট,সপ্তাহের শুরুতেই পুঁজিবাজারে বড় ধরনের দরপতন হয়েছে। রবিবার ঢাকা স্টক এক্সচেঞ্জে ডিএসই সার্বিক মূল্য সূচক কমেছে ৫৩ পয়েন্ট। একই সঙ্গে লেনদেন কমে সাড়ে ৩৫০ কোটি টাকার নিচে নেমে এসেছে। এদিকে গত তিন কর্মদিবস ধরেই বাজারে দরপতন চলছে। এ সময়ে সূচক কমেছে ১০৫ পয়েন্ট। ডিএসইর সার্বিক মূল্য সূচক ও ডিএস ৩০ সূচকে যে পতন হয়েছে তা গত জুনের পর সর্বোচ্চ। এভাবে বড় দরপতন ও লেনদেন অনেক কমে যাওয়ায় বিনিয়োগকারীরা উদ্বিগ্ন হয়ে পড়ছেন।  বাজারে দরপতনের ক্ষেত্রে শীর্ষে ছিল জীবন বিমা খাত। এ খাতের কোম্পানিগুলোর শেয়ারদর প্রায় ২ দশমিক ৬০ শতাংশ কমেছে।  বাজারে দরপতনের ব্যাপারে আইডিএলসির দৈনন্দিন বাজার বিশ্লেষণে বলা হয়েছেবিনিয়োগকারীদের মধ্যে কিছুটা প্যানিক সৃষ্টি হওয়ায় শেয়ার বিক্রির প্রবণতা বেশি ছিল। বিশেষ করে দেশে অবস্থানরত বিদেশি নাগরিকের নিরাপত্তা ইস্যু এবং যুক্তরাষ্ট্রসহ বড় বড় বাজারে রপ্তানির ক্ষেত্রে টিপিপি চুক্তির নেতিবাচক প্রভাবে রপ্তানি কমে যাওয়ার আশঙ্কা বিনিয়োগকারীদেরকে প্রভাবিত করেছে।  বিনিয়োগকারীরা বলছেনবাজারে বড় দরপতনের ফলে বিনিয়োগ হারাতে হচ্ছে। তার ওপর লেনদেন কমে যাওয়ায় কিছুটা শঙ্কা সৃষ্টি হয়েছে।  বাজার সংশ্লিষ্টরা বলছেনবাজারে দরপতন একটি স্বাভাবিক নিয়ম। তবে হঠাত্ করে বড় ধরনের দরপতন কাম্য নয়। এ অবস্থায় বিনিয়োগকারীদের কোনো ধরনের উদ্বিগ্ন ও চিন্তাগ্রস্ত না হওয়ার পরামর্শ দিয়েছেন তারা।  ঢাকা স্টক এক্সচেঞ্জের ডিএসই একজন ঊর্ধ্বতন কর্মকর্তা বলেনবাজারে বিনিয়োগের সময় ভালো কোম্পানি দেখে বিনিয়োগ করা দরকার। কোম্পানির শেয়ারপ্রতি আয় ইপিএস প্রাইস আর্নিং রেশিও পিই এবং নিট অ্যাসেট ভ্যালু এনএভি বিবেচনা করে বিনিয়োগ করা হলে কোনো ভয় থাকার কথা নয়। এ ছাড়া বাজারে এখন সূচক যে পর্যায়ে রয়েছে তাতে কিছুটা বাড়াকমা দেখেই উদ্বিগ্ন হওয়া ঠিক নয়।  তবে বিনিয়োগকারীরা বলছেনকোম্পানির মৌল ভিত্তি বিবেচনা করে বিনিয়োগ করলেও অনেক সময় ক্ষতির শিকার হতে হচ্ছে। কিছু কোম্পানির শেয়ারদর তুলনামূলক অনেক নিচে নেমে যাচ্ছে। আবার কিছু কোম্পানির শেয়ারদর তুলনামূলক অনেক উঁচুতে অবস্থান করছে।