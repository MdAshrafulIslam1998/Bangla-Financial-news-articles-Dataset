Serial,Title,Date,Author,News
4892,পশ্চিমের জেলাগুলোতে ধান চালের বাজার ঊর্ধ্বমুখী,2016-09-04,বিমল সাহা ভ্রাম্যমাণ প্রতিনিধি,পশ্চিমের জেলাগুলোতে ধান চালের বাজার ঊর্ধ্বমুখী। পোয়াবারো ব্যবসায়ী ও মজুতদারদের। তারা বাম্পার লাভ করছে। চাষির ঘরের ধান ফুরানোর পর বাজার চড়েছে। ধানের দাম বৃদ্ধির কারণে চালের উত্পাদন ব্যয় বেড়েছে। এর প্রভাব পড়েছে চালের বাজারে।  কৃষি সম্প্রসারণ অধিদপ্তরের যশোর আঞ্চলিক অফিস সূত্রে জানা যায় যশোর ঝিনাইদহ মাগুরা কুষ্টিয়া চুয়াডাঙ্গা ও মেহেরপুর জেলাতে এবার বোরো চাষে লক্ষ্যমাত্রা অর্জিত হয়নি। এসব জেলায় বোরো চাষের লক্ষ্যমাত্রা ছিল ৩ লাখ ৬১ হাজার ২২০ হেক্টর। চাষ হয়েছে ৩ লাখ ১৪ হাজার ৯৫ হেক্টরে। গত বছরের চেয়ে এক লাখ হেক্টর কম জমিতে বোরো চাষ হয়েছে। বেশ কয়েক বছর যাবত্ ধানের দাম কম পাওয়ায় চাষি চলতি বছরে বোরো চাষ কমিয়ে দেয়। তারা ডাল জাতীয় ও অন্য ফসলের চাষ করে।  এপ্রিল মাসে নতুন বোরো ধান উঠার পর মোটা ধান স্বর্ণ গুটি স্বর্ণ রত্না ও বি আর৩৩ জাতের ধান প্রতি মান সাড়ে ৫শ টাকা দরে বিক্রি হয়। বড় বড় চালকল মালিক ও মজুতদাররা ধান কিনে মজুত করে। চাষির ঘরের ধান ফুরিয়ে গেলে মোটা ধানের দাম চড়তে থাকে। বর্তমানে হাট বাজার ও মজুতদারদের আড়তে প্রতি মণ মোটা ধান সাড়ে ৮শ টাকা দরে বিক্রি হচ্ছে। অর্থাত্ মনে ৩শ টাকা বেড়েছে। ফসল উঠার পর মাঝারি সরু বিআর২৮ ও সুবললতা ধানের দাম ছিল সাড়ে ৬শ টাকা থেকে ৭শ টাকা। এখন বিক্রি হচ্ছে প্রতি মণ ৯শ টাকা দরে। সরু ধান মিনিকেট ও বাসমতি ধান উঠার পর প্রতি মণ সাড়ে ৮শ টাকা দরে বিক্রি হয়। এখন সাড়ে ৯শ টাকা মণ দরে বিক্রি হচ্ছে।  বোরো ধান উঠার পর এপ্রিল মে মাসে বাজারে মোটা চালের চাহিদা কম ছিল। পাইকারি প্রতি কেজি ২১ ২২ টাকা দরে বিক্রি হচ্ছিল। আর খুচরা ২৩২৪ টাকা দরে বিক্রি হচ্ছিল। জুন থেকে ধানের দাম বৃদ্ধির সাথে তাল মিলিয়ে চালের দাম বেড়ে চলেছে। মোটা চাল কেজি প্রতি কমপক্ষে ১০ টাকা পর্যন্ত বেড়েছে। স্বর্ণ গুটি স্বর্ণ ও রত্না চাল পাইকারি ৩৩৩৪ টাকা দরে বিক্রি হচ্ছে। খুচরা প্রতি কেজি ৩৫৩৬ টাকা দরে বিক্রি হচ্ছে। মাঝারি চিকন চাল বিআর২৮ ও সুবলতলা প্রতি কেজির ৩৪৩৫ টাকা দাম ছিল এখন বেড়ে হয়েছে ৪০৪১ টাকা। কাজলতলা ৩৬ টাকা থেকে বেড়ে ৪০৪১ টাকা হয়েছে। মিনিকেট চালের দাম ছিল ৪০৪২ টাকা। এখন বেড়ে ৪৬ ৪৭ টাকা হয়েছে।  যশোরের ঝিকরগাছার চালের ব্যবসায়ী আব্দুর রশিদ বিশ্বাস জানান চালের বাজার অটো মিল মালিকদের নিয়ন্ত্রণে। প্রচুর ধান মজুত আছে। ওই চাল এখন চড়া দামে বিক্রি করছে মজুতদাররা। তিনি বলেন সরু চালের দাম তুলনামূলকভাবে কম বেড়েছে। ঝিনাইদহের ডাকবাংলা মোকামের চাল ব্যবসায়ী আজিজুল ইসলাম মোল্লা ও কুষ্টিয়ার খাজানগরের ব্যবসায়ী আমিরুল ইসলাম অভিযোগ করে বলেন চালের বাজার এখন অটো চাল মিল মালিকদের নিয়ন্ত্রণে।  দেশের প্রধান চাল উত্পাদনকারী এলাকা হচ্ছে কুষ্টিয়ার খাজানগর। এখানে সরকার নিবন্ধিত চালকল আছে ৩শ ৬৪টি। তার মধ্যে অটোমিল আছে ৩১টি। কয়েক বছর ধরে চালের বাজার মন্দা ছিল। প্রতিদিন খাজারনগর থেকে একদেড়শ ট্রাক চাল দেশের বিভিন্ন স্থানে চালান যায়। অটো মেজর এন্ড হাসকিং মিল মালিক সমিতির কুষ্টি শাখার সাধারণ সম্পাদক জয়নাল আবেদীন প্রধান বলেন ধানের দাম বৃদ্ধির প্রভাব পড়েছে চালের বাজারে। অটোমিল মালিকদের গুদামে ধানের মজুত নেই। মিল চালু রাখার জন্য যে পরিমাণ ধানের দরকার সে পরিমাণ ধান মজুত আছে। আর এখন তেমন ধান পাওয়া যাচ্ছে না। উত্তরবঙ্গ থেকে ধান আসে। বন্যার কারণে পরিবহন ব্যয় বেড়ে গেছে। এসব কারণে চালের উত্পাদন ব্যয় বেড়েছে। তার প্রভাব পড়েছে বাজারে।  এদিকে আমন ধান না উঠা পর্যন্ত ধানের দর পতনের সম্ভবনা নেই বলে ব্যবসায়ীরা জানান। তবে মাঠে আউশ ধান পাকতে শুরু করেছে। কয়েকদিন পর বাজারে আসতে শুরু করবে। তখন দাম কিছুটা কমতে পারে।