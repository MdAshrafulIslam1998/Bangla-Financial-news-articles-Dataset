Serial,Title,Date,Author,News
2386,আবারও বাড়ল বিদ্যুতের দাম,2020-02-27,ইত্তেফাক রিপোর্ট,আরো একবার পাইকারি খুচরা ও সরবরাহ পর্যায়ে বিদ্যুতের মূল্যবাড়িয়েছে সরকার। বৃহস্পতিবার সংবাদ সম্মেলনে মূল্য বৃদ্ধির ঘোষণা দেন বাংলাদেশ এনার্জি রেগুলেটরি কমিশনের বিইআরসি চেয়ারম্যান মো. আবদুল জলিল। আগামী মার্চ থেকে এ দাম কার্যকর হবে। সাধারণ গ্রাহক পর্যায়ে প্রতি ইউনিট বিদ্যুতের দাম গড়ে ৫ দশমিক ৩ শতাংশ বাড়ানো হয়েছে। ফলে গ্রাহককে প্রতি ইউনিট বিদ্যুতের জন্য ৭ টাকা ১৩ পয়সা পরিশোধ করতে হবে। আগে প্রতি ইউনিটের দাম ছিল ৬ টাকা ৭৭ পয়সা।পাইকারিতে বিদ্যুতের দাম প্রতি ইউনিট গড়ে ৮ দশমিক ৪ শতাংশ বেড়েছে। আগে প্রতি ইউনিটের দাম ছিল ৪ টাকা ৭৭ পয়সা। মার্চ থেকে প্রতি ইউনিটের দাম হবে ৫ টাকা ১৭ পয়সা।আরো পড়ুন  ...কুতুপালং ক্যাম্পে রোহিঙ্গাদের জন্য ত্রাণ সহায়তা দিল ভারত২০০৯ সালে বর্তমান সরকার ক্ষমতায় আসার পর এখন পর্যন্ত পাইকারি পর্যায়ে ৬ বার এবং খুচরা গ্রাহক পর্যায়ে ৮ বার বিদ্যুতের দাম বাড়ানো হয়েছে। সর্বশেষ ২০১৭ সালের নভেম্বর নিত্যব্যবহৃত পণ্যটির দাম বাড়ানো হয়।গত বছর গ্যাসের মূল্য বাড়ানোর দুই মাসের মাথায় বিদ্যুতের দাম আরেক দফা বাড়াতে বিইআরসিতে প্রস্তাব পাঠায় বিতরণ কোম্পানিগুলো। এসব প্রস্তাবের ওপর গত ২৮ নভেম্বর শুরু হয় গণশুনানি। নিয়ম অনুসারে গণশুনানির ৯০ দিনের মধ্যে সিদ্ধান্ত জানাতে হয় বিইআরসিকে।ইত্তেফাকইউবি