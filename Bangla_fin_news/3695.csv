Serial,Title,Date,Author,News
3695,ওষুধ ও অটোমোবাইলখাতে চীনা বিনিয়োগ চায় এফবিসিসিআই,2018-01-15,অনলাইন ডেস্ক,বাংলাদেশ শিল্প ও বণিক সমিতি ফেডারেশন এফবিসিসিআই ওষুধ ও অটোমোবাইলসহ সম্ভাবনাময় খাতে বিনিয়োগের জন্য চীনা ব্যবসায়ীদের প্রতি আহ্বান জানিয়েছে।  আজ সোমবার রাজধানীর মতিঝিল ফেডারেশন ভবনে সফররত চায়না কাউন্সিল ফর দ্য প্রমোশন অব ইন্টারন্যাশনাল ট্রেডের সিসিপিআইটি ১০ সদস্যের এক বাণিজ্য প্রতিনিধিদলের সঙ্গে আলোচনায় এফবিসিসিআই নেতারা এই আহ্বান জানান।  এফবিসিসিআই সভাপতি মো. শফিউল ইসলাম মহিউদ্দিন বলেন ট্যাক্স হলিডে করপোরেট কর সুবিধাসহ বাংলাদেশ সরকারের আকর্ষণীয় বিনিয়োগ সুবিধা গ্রহণ করে সম্ভাবনাময় খাতগুলোতে চীনা ব্যবসায়ীরা বিনিয়োগ করতে পারেন। চীনের সঙ্গে অটোমোবাইল খাতে বাংলাদেশের ব্যবসায়ীদের যৌথ বিনিয়োগের আগ্রহ রয়েছে বলে তিনি জানান।  সভায় এফসিসিসিআই পরিচালকসহ বাংলাদেশ বিনিয়োগ উন্নয়ন কর্তৃপক্ষ বিডা বাংলাদেশ ইকনোমিক জোনস অথরিটি বেজা এবং বাংলাদেশ এক্সপোর্ট প্রসেসিং জোনস অথরিটির বেপজা প্রতিনিধিরা অংশ নেন।  শফিউল ইসলাম বলেন অবকাঠামোগত ঘাটতি থাকা সত্বেও বাংলাদেশ অর্থনৈতিক উন্নয়নের পথে দ্রুত এগিয়ে যাচ্ছে। গত কয়েক বছর ধরেই প্রবৃদ্ধি ধারাবাহিকভাবে ৬ শতাংশ হারে অর্জিত হচ্ছে যা গত দুবছরে ৭ শতাংশে উন্নীত হয়েছে। নিম্ন মধ্যম আয়ের দেশ থেকে আগামী ২০২১ সালের মধ্যে বাংলাদেশ মধ্যম আয়ের দেশে উন্নীত হতে যাচ্ছে বলে তিনি উল্লেখ করেন।  তিনি বলেন বাংলাদেশের ১৬ কোটি মানুষের বিশাল বাজার সামনে রেখে চীনা কোম্পানিগুলো তাদের কাঁচামাল ব্যবহার করে এদেশে উৎপাদনে এগিয়ে আসতে পারে।  উল্লেখ্য ২০১৬১৭ অর্থবছরে বাংলাদেশ ৯৪৯ দশমিক ৪১ মিলিয়ন মার্কিন ডলারের পণ্য চীনে রপ্তানি করে এবং চীন থেকে ১০১২৮ দশমিক ১ মিলিয়ন ডলারের পণ্য আমদানি করে। চীনে বাংলাদেশের রফতানিযোগ্য পণ্যগুলো হচ্ছে ওভেন গার্মেন্টস চামড়াজাত পণ্য নীটওয়্যার পাট ও পাটজাত পণ্য চামড়া ফ্রোজেন ফুড এবং প্লাস্টিক ও প্লাস্টিক সামগ্রী। আর চীন থেকে মুলত টেক্সটাইল এবং টেক্সটাইল সামগ্রী যন্ত্রপাতি ও ইলেক্ট্রনিকস সামগ্রী আমদানি করা হয়। বাসস  ইত্তেফাককেকে