Serial,Title,Date,Author,News
458,বাংলাদেশভারত বাণিজ্য পোর্টাল চালু,2022-02-25,ইত্তেফাক অনলাইন ডেস্ক,বাংলাদেশ নৌ রেল ও বিমানপথের মাধ্যমে ব্যবসাবাণিজ্যের উন্নতির জন্য জনগণের মধ্যে যোগাযোগের উন্নতি ও সংযোগ শক্তিশালী করার দিকে জোর দিচ্ছে। ইন্ডিয়ান চেম্বার অব কমার্স আয়োজিত এক অনুষ্ঠানে বাংলাদেশ সরকারের তথ্য ও সম্প্রচার মন্ত্রণালয়ের মন্ত্রী ড. হাছান মাহমুদ এমপি এই মন্তব্য করেছেন। অনুষ্ঠানে ড. হাছান মাহমুদ আসাম ভারত ও বাংলাদেশের মধ্যে খাবার পোশাক সংস্কৃতি ভাষার মিল নিয়ে আলোচনা করেন। এই অনুষ্ঠানে যোগ দেন আসামের শিল্প ও বাণিজ্যমন্ত্রী চন্দ্র মোহন পাটোয়ারী।  এ সময় ভারতবাংলাদেশ বাণিজ্য পোর্টালও চালু করা হয়। এটি ভারত ও বাংলাদেশ উভয়ের ব্যবসায়িক ভ্রাতৃত্বকে সহজতর করবে। এই পোর্টালে ভারত ও বাংলাদেশের রপ্তানিকারক এবং আমদানিকারকদের ডাটাবেস আপলোড করা হয়। এটি উভয় দেশের ক্রেতা ও বিক্রেতাদের সহযোগিতা বাড়াবে। উভয় পক্ষের মধ্যে ব্যবসায়িক লেনদেন এবং আলোচনার অনুমতি দেবে। ড. হাছান মাহমুদ আরও বলেন ব্রিটিশ আমল থেকে আসাম ও এই অঞ্চলের সঙ্গে চট্টগ্রাম বন্দরের দীর্ঘ ঐতিহাসিক সম্পর্ক রয়েছে। শতাব্দী প্রাচীন সমুদ্রবন্দরটিকে পুনর্নির্মাণ করা হয়েছে। কলকাতার হলদিয়া বন্দরের তুলনায় চট্টগ্রাম বন্দর গুয়াহাটির কাছাকাছি। এতে শুধু পরিবহন খরচই কমবে না বরং ব্যবসাবাণিজ্যের কার্যক্রমও বাড়বে।