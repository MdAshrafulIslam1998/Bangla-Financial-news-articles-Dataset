Serial,Title,Date,Author,News
5700,গত সপ্তাহে দরবৃদ্ধিতে এগিয়ে ছিল মিউচুয়াল ফান্ড,2015-10-03,ইত্তেফাক রিপোর্ট,গেল সপ্তাহে পুঁজিবাজারে দরবৃদ্ধির ক্ষেত্রে এগিয়ে ছিল মিউচুয়াল ফান্ড খাত। এ খাতের ৫টি ফান্ড ছিল দর বৃদ্ধির শীর্ষ দশে। বৃহস্পতিবার গেইনারের তালিকায় মিউচুয়াল ফান্ড খাতের একক আধিপত্য দেখা গেছে। গেইনারের শীর্ষ তালিকায় ১০টির মধ্যে ৯টিই হচ্ছে মিউচুয়াল ফান্ড। আর সপ্তাহ শেষে শীর্ষ দশের ৫টিই ছিল মিউচুয়াল ফান্ড। তবে দর হারানোর ক্ষেত্রেও শীর্ষে ছিল এ খাতের ৭ম আইসিবি মিউচুয়াল ফান্ড।  ঢাকা স্টক এক্সচেঞ্জের ডিএসই তথ্যে দেখা গেছেগেল সপ্তাহে দর বৃদ্ধির শীর্ষে ছিল এআইবিএল ১ম মিউচুয়াল ফান্ড। এ ফান্ডের ইউনিটের দর আগের সপ্তাহের তুলনায় প্রায় ২৮ শতাংশ বেড়েছে। তালিকার তৃতীয় স্থানে ছিল এনসিসি ব্যাংক লিমিটেড মিউচুয়াল ফান্ড১। এ ইউনিটের দর বেড়েছে ১৪ শতাংশ। এ ছাড়া গেইনারের তালিকায় থাকা অন্য মিউচুয়াল ফান্ড হলো এমবিএল ১ম মিউচুয়াল ফান্ড এক্সিম ব্যাংক ১ম মিউচুয়াল ফান্ড এবং ডিবিএইচ ১ম মিউচুয়াল ফান্ড।  এ দিকে গেল সপ্তাহের মোট লেনদেনের ৯২ দশমিক ৭৭ শতাংশ হয়েছে এ ক্যাটাগরিভুক্ত কোম্পানি ঘিরে। এ ছাড়া ২ দশমিক ৭৩ শতাংশ লেনদেন হয়েছে বি ক্যাটাগরিভুক্ত ৩ দশমিক ৮৯ শতাংশ এন ক্যাটাগরিভুক্ত এবং শূন্য দশমিক ৬১ শতাংশ লেনদেন হয়েছে জেড ক্যাটাগরিভুক্ত কোম্পানিগুলোতে।  সপ্তাহের লেনদেনের শীর্ষে ছিল ফার কেমিক্যাল ইন্ডাস্ট্রিজ। সপ্তাহজুড়ে এ কোম্পানিতে ৮৬ কোটি ৭৬ লাখ ৪৬ হাজার টাকার শেয়ার লেনদেন হয়েছে। যা ডিএসইর মোট লেনদেনের প্রায় ৫ শতাংশ।  অপর দিকে লেনদেনের তালিকায় দ্বিতীয় স্থানে ছিল সাইফ পাওয়ারটেক। এ কোম্পানিতে লেনদেন হয়েছে ৬৮ কোটি ৯৩ লাখ ৫৫ হাজার টাকা। যা গত সপ্তাহে ডিএসইর মোট লেনদেনের ৩ দশমিক ৪৯ শতাংশ। লেনদেনের তৃতীয় স্থানে ছিল গ্রামীণ ফোন। এ কোম্পানিতে লেনদেন হয়েছে ৫১ কোটি ৯৬ লাখ ৬৬ হাজার টাকা।  এ দিকে বর্তমানে ডিএসইর পিই রেশিও অবস্থান করছে ১৬ দশমিক ৩৭ পয়েন্টে যা গত সপ্তাহের শুরুতে ছিল ১৬ দশমিক ৫১ পয়েন্ট। অর্থাত্ পিই রেশিও কমেছে শূন্য দশমিক ৮৫ শতাংশ। বর্তমানে খাতভিত্তিক পিইর হিসাবে ব্যাংকিং খাতের পিই অবস্থান করছে ৭ দশমিক ৫০ পয়েন্টে আর্থিক খাতের ১৭ দশমিক ৫৫ প্রকৌশল খাতের ২৫ দশমিক ৬৭ বিদ্যুতত্ ও জ্বালানি খাতের ১৩ দশমিক ৯ বস্ত্র খাতের ১১ দশমিক ২৭ ওষুধ ও রসায়ন খাতের ২২ দশমিক ৭৭ এবং বিমা খাতের ১৫ দশমিক ৮২ পয়েন্ট।