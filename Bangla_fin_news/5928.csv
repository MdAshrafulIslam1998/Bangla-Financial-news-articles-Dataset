Serial,Title,Date,Author,News
5928,‘জঙ্গী কর্মকান্ডে অর্থনৈতিক উন্নয়ন বিঘ্নিত হচ্ছে’,2015-08-08,অনলাইন ডেস্ক,বিশিষ্ট অর্থনীতিবিদ ড. আবুল বারাকাত বলেছেন জঙ্গী সংগঠনগুলোর কর্মকান্ডের জন্য দেশে অর্থনৈতিক উন্নয়ন বিঘ্নিত হচ্ছে। দেশে মৌলবাদী সংগঠনগুলো অর্থনৈতিকভাবে সক্রিয় এবং তাদের ১১৮টি জঙ্গী সংগঠন রয়েছে। গত ৩৭ বছরে এসব জঙ্গী সংগঠন দেশে মৌলবাদী অর্থনীতির ভীত মজবুত করে তুলেছে। গত কয়েক বছর ধরে এই সংগঠনগুলি নামেবেনামে ৫৩টি মৃত্যুদন্ড ও ৪৮টি কাফনের কাপড় দিয়ে আমাকে হুমকি দিয়েছে। আমি কখনো জীবনের ভয় পাইনি।  শনিবার শিল্পকলা একাডেমিতে আয়োজিত এক সেমিনারে মূল প্রবন্ধ উপস্থাপনকালে এসব কথা বলেন তিনি।  বাংলাদেশ অর্থনীতি সমিতি আয়োজিত এ সেমিনারে সভাপতিত্ব করেন সমিতির সহসভাপতি ও কুষ্টিয়া ইসলামী বিশ্ববিদ্যালয়ের অধ্যাপক মোঃ মামুন। অন্যান্যের মধ্যে বক্তব্য দেন সমিতির সাধারণ সম্পাদক ড. জামাল উদ্দীন আহমেদ কার্যনির্বাহী কমিটির সদস্য মোঃ হাবিবুল ইসলাম দিনাজপুর প্রেসক্লাবের সভাপতি চিত্ত ঘোষ প্রমুখ।  ড. বারাকাত বলেন এসব জঙ্গী সংগঠনের অর্থনীতির ভিত অত্যন্ত মজবুত। ফলে জঙ্গী সংগঠনগুলি একের পর এক দেশের বিশিষ্ট ব্যক্তিদের হত্যা করে চলেছে। তিনি মুক্তিযুদ্ধের চেতনার আলোকে একটি অসাম্প্রদায়িক জঙ্গীবাদমুক্ত বাংলাদেশ নির্মাণের লক্ষ্যে মুক্তিযোদ্ধাসহ সমাজের বিশিষ্টজনদের ভূমিকা উল্লেখ করে এসব হত্যাকান্ডের বিচারের আহ্বান জানান।  সেমিনারের মুক্ত আলোচনায় বিভিন্ন কলেজ ও বিশ্ববিদ্যালয়ের শিক্ষক ও শিক্ষার্থীসহ পেশাজীবীরা অংশ নেন।