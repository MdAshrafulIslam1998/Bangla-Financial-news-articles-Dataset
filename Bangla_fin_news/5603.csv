Serial,Title,Date,Author,News
5603,অক্টোবরে মূল্যস্ফীতি কিছুটা কম,2015-11-10,ইত্তেফাক রিপোর্ট,অক্টোবরে মূল্যস্ফীতি কিছুটা কমেছে। সেপ্টেম্বর মাসে মূল্যস্ফীতি ৬ দশমিক ২৪ শতাংশ থেকে কিছুটা কমে অক্টোবরে মূল্যস্ফীতির হার ৬.১৯ শতাংশে দাঁড়িয়েছে। গত বছর অক্টোবরে তা ছিল ৬ দশমিক ৬ শতাংশ।  মঙ্গলবার একনেকপরবর্তী সংবাদ সম্মেলনে পরিকল্পনা মন্ত্রী আ হ ম মুস্তফা কামাল জানান শীতকালীন শাকসবজি বাজারে আসতে শুরু হওয়ায় মূল্যস্ফীতি কমতে শুরু করেছে। একই সাথে বিশ্ববাজারে ভোগ্যপণ্য ও তেলের দাম নিম্নমুখী থাকায় আমাদের মূল্যস্ফীতিতে এর প্রভাব পড়েছে। আগামী মাসে শীতকালীন শাকসবজি পূর্ণমাত্রায় বাজারে আসলে মূল্যস্ফীতি আরো কমে যাবে বলে তিনি আশা প্রকাশ করেন।  বাংলাদেশ পরিসংখ্যান ব্যুরোর বিবিএস হালনাগাদ তথ্যানুযায়ী অক্টোবরে খাদ্য ও খাদ্যবহির্ভূত উপখাতে মূল্যস্ফীতি যথাক্রমে ৫ দশমিক ৮৯ ভাগ ও ৬ দশমিক ৬৭ ভাগ। এর আগের মাসে এ হার ছিলো যথাক্রমে ৫ দশমিক ৯২ ও ৬ দশমিক ৭৩ ভাগ।  অপর দিকে অক্টোবরে গ্রামে ও শহরে মূল্যস্ফীতি হয়েছে যথাক্রমে ৫ দশমিক ৮২ ও ৬ দশমিক ৯১ ভাগ। সেপ্টেম্বরে এ হার ছিলো যথাক্রমে ৫ দশমিক ৮৬ ভাগ ও ৬ দশমিক ৯৬ ভাগ। বিবিএস তথ্যানুযায়ী এক মাসের ব্যবধানে অক্টোবরে মাছ মাংস সবজি মসলা ও তামাক জাতীয় পণ্যের দাম কমায় খাদ্যে মূল্যস্ফীতির হার কমেছে। পাশাপাশি কমেছে বাড়ি ভাড়া আসবাবপত্র গৃহস্থলী চিকিত্সা সেবা পরিবহন ও শিক্ষা উপকরণের দামও।  বিবিএস আরো জানায় অক্টোবরে জাতীয় মজুরি হার সূচক ১৩১ দশমিক ৭ হয়েছে যা সেপ্টেম্বরে ছিলো ১৩০ দশমিক ৫২।