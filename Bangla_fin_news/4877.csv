Serial,Title,Date,Author,News
4877,এটিএম বুথে পর্যাপ্ত টাকা রাখার নির্দেশ,2016-09-08,ইত্তেফাক রিপোর্ট,ঈদুল আজহার টানা ছুটিতে গ্রাহকদের নগদ অর্থ উত্তোলনের সুবিধার্থে ব্যাংকের সব এটিএম অটোমেটেড টেলার মেশিন বুথে পর্যাপ্ত অর্থ রাখার নির্দেশ দিয়েছে বাংলাদেশ ব্যাংক। পাশাপাশি পয়েন্ট অব সেলস পিওএস নেটওয়ার্ক সার্বক্ষণিক চালু রাখারও নির্দেশ দেয়া হয়েছে। বন্ধের মধ্যে গ্রাহকরা যাতে কোনোভাবেই হয়রানির শিকার না হন তা নিশ্চিত করারও নির্দেশ দেওয়া হয়েছে। বাংলাদেশ ব্যাংকের পেমেন্ট সিস্টেম বিভাগের এক প্রজ্ঞাপনে বুধবার এসব নির্দেশনা দেওয়া হয়েছে।  ব্যাংকের মহাব্যবস্থাপক মো. ইস্কান্দার মিয়া স্বাক্ষরিত প্রজ্ঞাপনে বলা হয়েছে সার্বক্ষণিক এটিএম পিওএস নেটওয়ার্ক ইপেমেন্ট গেটওয়ে মোবাইল ফিন্যান্সিয়াল সার্ভিসেসের এমএফএস মাধ্যমে নিরবচ্ছিন্ন সেবা চালু এবং নগদ টাকার সরবরাহ নিশ্চিত করতে হবে। একই সঙ্গে এটিএম বুথের সার্বক্ষণিক নিরাপত্তাও নিশ্চিত করতে হবে। আর যেকোনো অংকের লেনদেন মোবাইলের এসএমএস অ্যালার্টের মাধ্যমে গ্রাহকদের জানাতে হবে। কোনো কারণে পিওএস বন্ধ থাকলে আগেই তা গ্রাহকদের অবহিত করতে হবে। এ ছাড়া অনলাইন ইপেমেন্ট গেটওয়েতে কার্ডভিত্তিক ও কার্ড ছাড়া লেনদেনের ক্ষেত্রে দুই স্তরবিশিষ্ট নিশ্চিতকরণ ব্যবস্থা চালু রাখার কথা বলা হয়েছে। পাশাপাশি সার্বক্ষণিক হেল্পলাইন সাপোর্ট দেওয়ার কথাও বলা হয়েছে নির্দেশনায়। এ সব বিষয়ে গণমাধ্যমে বিভিন্নভাবে প্রচারপ্রচারণার ব্যবস্থা করতে হবে।  সংশ্লিষ্ট বিভাগ সূত্রে জানা গেছে প্রতি বছরই ঈদের সময় এটিএম বুথগুলোতে টাকা না পেয়ে হয়রানির শিকার হন গ্রাহকরা। এ কারণে বাংলাদেশ ব্যাংক থেকে ব্যাংকগুলোকে আগাম সতর্কতামূলক নির্দেশনা দেওয়া হয়েছে।