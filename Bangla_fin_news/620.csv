Serial,Title,Date,Author,News
620,আজ থেকে বাড়লো রেমিট্যান্সে প্রণোদনা,2022-01-01,ইত্তেফাক অনলাইন ডেস্ক,নতুন বছরের প্রথম দিন প্রবাসী বাংলাদেশি কর্মীদের জন্য সুখবর দিল সরকার। চলতি জানুয়ারি থেকে রেমিট্যান্সে প্রণোদনা ২ শতাংশ থেকে বাড়িয়ে আড়াই শতাংশ করার ঘোষণা দিয়েছে অর্থ মন্ত্রণালয়। আজ থেকে সেটি কার্যকর করা হয়েছে । শনিবার অর্থ মন্ত্রণালয় থেকে পাঠানো এক সংবাদ বিজ্ঞপ্তিতে এই তথ্য জানিয়ে বলা হয়েছে রেমিট্যান্সে প্রদত্ত সরকারি প্রণোদনার পরিমাণ বৃদ্ধি প্রবাসী বাংলাদেশীদের জন্য প্রধানমন্ত্রী শেখ হাসিনার নববর্ষের উপহার। সে হিসেবে প্রবাসীরা কেউ ১০০ টাকা দেশে পাঠালে তার সঙ্গে দুই টাকা ৫০ পয়সা যোগ হয়ে ১০২ টাকা ৫০ পয়সা পাবেন তার স্বজনরা। অর্থ মন্ত্রণালয় বলছে রেমিট্যান্সে সরকারি প্রণোদনার পরিমাণ বাড়ানো প্রবাসী বাংলাদেশি কর্মীদের জন্য প্রধানমন্ত্রীর পক্ষ থেকে নববর্ষের উপহার। অর্থ মন্ত্রণালয়ের সংবাদ বিজ্ঞপ্তিতে বলা হয়েছে বিদেশে কর্মরত শ্রমজীবী মানুষের কষ্টার্জিত প্রবাসী আয় বৈধ উপায়ে দেশে পাঠানোর ক্ষেত্রে উৎসাহ প্রদানে সরকার নগদ সহায়তা আড়াই শতাংশে উন্নীত করার সিদ্ধান্ত নিয়েছে। দেশবাসীর জীবনমানের উন্নয়ন বৈদেশিক মুদ্রার রিজার্ভ বৃদ্ধি মানিলন্ডারিং প্রতিরোধ ও কর্মসংস্থান তৈরির গুরুত্ব বিবেচনায় সরকার মূলত এই সিদ্ধান্ত গ্রহণ করেছে। অর্থ মন্ত্রণালয় সূত্র জানিয়েছে সরকার ২০১৯২০ অর্থবছরে রেমিটেন্স প্রেরণের বিপরীতে ২ শতাংশ হারে নগদ সহায়তা প্রদান শুরু করে। এর ফলে ব্যাংকিং চ্যানেলে রেমিট্যান্স আহরণ দ্রুত বেড়ে যায়। ২০১৯২০ অর্থবছরে ১৮ দশমিক ২০ বিলিয়ন মার্কিন ডলার আসে যা ২০১৮১৯ অর্থবছরের তুলনায় প্রায় ১৩ শতাংশ বেশি। এছাড়া ২০২০২১ অর্থবছরেও করোনা পরিস্থিতির মধ্যেও ২৪ দশমিক ৮০ বিলিয়ন ডলারের রেমিট্যান্সে পাঠায় প্রবাসীরা যা ২০১৯২০ অর্থবছরের তুলনায় ৩৬ শতাংশ বেশি। এর আগে ২০১৯২০ অর্থবছরে বৈধ পথে অর্থ পাঠানো উৎসাহিত করতে রেমিট্যান্সে ২ শতাংশ হারে প্রণোদনা ঘোষণা করে সরকার।