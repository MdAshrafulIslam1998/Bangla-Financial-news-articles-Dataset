Serial,Title,Date,Author,News
527,স্বনামধন্য ফার্ম দিয়ে অডিট করা যাবে ইভ্যালির সম্পত্তি হাইকোর্ট,2022-01-25,ইত্তেফাক অনলাইন ডেস্ক,ইকমার্স প্রতিষ্ঠান ইভ্যালির সম্পত্তি বিষয়ে স্বনামধন্য যে কোনো অডিট ফার্মকে দিয়ে অডিট করাতে পারবে বলে নির্দেশ দিয়েছে হাইকোর্ট বিভাগ। ইভ্যালির বোর্ডের আনা আবেদনের পরিপ্রেক্ষিতে বিচারপতি মুহাম্মদ খুরশীদ আলম সরকারের একক হাইকোর্ট বেঞ্চ মঙ্গলবার ২৫ জানুয়ারি এই আদেশ দেন। সেই সঙ্গে ইভ্যালির পরিচালনায় গঠিত বোর্ডকে এই নির্দেশনা বাস্তবায়ন করতে বলা হয়েছে। আদালতে ইভ্যালির বোর্ডের পক্ষে শুনানি করেন ব্যারিস্টার মোরশেদ আহমেদ খান। রিটের পক্ষে ছিলেন ব্যারিস্টার সৈয়দ মাহসিব হোসাইন। ব্যারিস্টার সৈয়দ মাহসিব হোসাইন সাংবাদিকদের বলেন আজকে আদালতে দুটি আবেদন উপস্থাপন করা হয়। এর মধ্যে একজন গ্রাহক ইভ্যালির প্রডাক্টের পেমেন্ট না পাওয়াতে এই মামলায় পক্ষভুক্ত হওয়ার জন্য আবেদন করেন। কোর্ট তার আবেদনটি নথিভুক্ত করেছে। আরেকটি আবেদন করা হয় ইভ্যালির বোর্ডের পক্ষ থেকে। ২০২১ সালের ১৮ অক্টোবর কোর্টের একটি আদেশ দিয়েছিলেন ইভ্যালিকে অডিট করবে কেপিএমজি নামে একটি কোম্পানি। এই কোম্পানি অডিট করার জন্য ইভ্যালির কাছে ৮৬ লাখ টাকা চায়। এই অ্যামাউন্ট তারা কমাতে চায়নি। এ কারণে ইভ্যালির বোর্ড আদালতের কাছে আবেদন করে যেন অন্য কোনো অডিট ফার্মকে দিয়ে ইভ্যালির অডিট করানো যায়। সেই আবেদনের শুনানি নিয়ে আদালত আজ আদেশ দিয়েছে যে দেশের যেকোনো স্বনামধন্য অডিট ফার্মকে দিয়ে ইভ্যালির বোর্ড তাদের সম্পত্তির অডিট করতে পারবে। এর আগে গত ১৮ অক্টোবর ইকমার্স প্রতিষ্ঠান ইভ্যালি পরিচালনার জন্য আপিল বিভাগের অবসরপ্রাপ্ত বিচারপতি এ এইচ এম শামসুদ্দিন চৌধুরী মানিককে প্রধান করে পাঁচ সদস্যের বোর্ড গঠন করে দেয় হাইকোর্ট বিভাগ। বোর্ডের অন্য সদস্যরা হলেন স্থানীয় সরকার ও পল্লী উন্নয়ন বিভাগের সাবেক সচিব মোহাম্মদ রেজাউল আহসান অতিরিক্ত সচিব মাহবুব কবীর মিলন চার্টার্ড অ্যাকাউন্ট্যান্ট ফখরুদ্দিন আহম্মেদ কোম্পানি আইন বিশেষজ্ঞ আইনজীবী ব্যারিস্টার খান মোহাম্মদ শামীম আজিজ। এই বোর্ড কী ধরনের কাজ করবেসে বিষয়েও নির্দেশনা দিয়েছে আদালত। নানা অনিয়মের অভিযোগে আনা মামলায় ইভ্যালির শীর্ষ কর্মকর্তারা কারাগারে রয়েছে। এতে আর্থিক ক্ষতির মুখে পড়েন এ প্রতিষ্ঠানে বিনিয়োগকারী এবং গ্রাহকেরা। উদ্ভূত পরিস্থিতি মোকাবেলায় এক পর্যায়ে উচ্চ আদালত ইভ্যালির পরিচালনা বোর্ড গঠন করে আদেশ দেন।