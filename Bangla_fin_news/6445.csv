Serial,Title,Date,Author,News
6445,ডিএসইর সূচক ১৬ মাসের মধ্যে সর্বনিম্ন,2015-04-21,ইত্তেফাক রিপোর্ট,পুঁজিবাজারে দফায় দফায় দরপতন বিনিয়োগকারীদের ক্ষতকে গভীর করে তুলছে। মঙ্গলবারও কমেছে উভয় পুঁজিবাজারের সূচক। ঢাকা স্টক এক্সচেঞ্জের ডিএসই সার্বিক মূল্যসূচক কমতে কমতে ১৬ মাসের মধ্যে সর্বনিম্ন পর্যায়ে চলে এসেছে। ডিএসইক্স ছিল ৪ হাজার ২৮৩ পয়েন্ট। এর আগে ২০১৪ সালের ১ জানুয়ারি সূচক ছিল ৪ হাজার ২৮৬ পয়েন্ট। তথ্যে দেখা গেছেমঙ্গলবার ডিএসইর ব্রড ইনডেক্স ডিএসইএক্স ২৫ পয়েন্ট কমেছে। ডিএস৩০ মূল্যসূচক ২ কমে ১ হাজার ৬৩২ পয়েন্টে দাঁড়িয়েছে। ডিএসইতে মোট লেনদেন হয়েছে ৪৩৯ কোটি ৮২ লাখ টাকার যা আগের দিনের চেয়ে ২০ কোটি ৪৪ লাখ টাকা কম। লেনদেনকৃত ৩০৯টি কোম্পানির মধ্যে দাম বেড়েছে ৪১টির কমেছে ২০১টির এবং অপরিবর্তিত রয়েছে ২৭টি কোম্পানির শেয়ারের। অপর দিকে চট্টগ্রাম স্টক এক্সচেঞ্জের সিএসই সার্বিক মূল্যসূচক আগের দিনের চেয়ে ৬১ কমে ১৩ হাজার ২২৫ পয়েন্টে দাঁড়িয়েছে। লেনদেন হয়েছে ৩৭ কোটি ২৩ লাখ টাকার যা আগের দিনের তুলনায় ৫ কোটি টাকা কম। লেনদেনকৃত ২৩৮টি কোম্পানির মধ্যে দাম বেড়েছে ৬১টির কমেছে ১৫৭টির এবং অপরিবর্তিত রয়েছে ২০টি কোম্পানির শেয়ারের দাম। এ দিকে ডিএসইতে মঙ্গলবার ব্যাংক খাতের বেশির ভাগ কোম্পানির শেয়ারের দরপতন হয়েছে। এ খাতের প্রায় ৬৭ শতাংশ কোম্পানির শেয়ার দরের পতন হয়েছে। ব্যাংক খাতের ৩০টি কোম্পানি তালিকাভুক্ত রয়েছে। এর মধ্যে ৫টি কোম্পানির দর বেড়েছে ২০টির কমেছে ৪টির দর অপরিবর্তিত রয়েছে লেনদেন হয়নি একটির। দরপতনের শীর্ষে ছিল এবি ব্যাংক। শেয়ারটির দর ৩ দশমিক ৭৬ শতাংশ কমেছে। আর দর কমার দিক থেকে দ্বিতীয় অবস্থানে রয়েছে রূপালী ব্যাংক। এ ব্যাংকের শেয়ারদর ১ দশমিক ৪৪ শতাংশ কমেছে।