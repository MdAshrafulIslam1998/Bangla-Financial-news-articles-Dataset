Serial,Title,Date,Author,News
1236,স্টিলের কাঁচামাল আমদানিতে শুল্ক হ্রাসের দাবি,2021-06-08,ইত্তেফাক অনলাইন রিপোর্ট,রডের বাজারমূল্য হ্রাস করার স্বার্থে প্রস্তাবিত বাজেটে স্টিলের কাঁচামাল ফেরাস ওয়েষ্ট এন্ড স্ক্র্যাপ এবং স্পঞ্জ আয়রন আমদানির উপর শুল্ক কমানোর করার দাবি জানিয়েছে বাংলাদেশ স্টিল ম্যানুফ্যাকচারার্স এসোসিয়েশন বিএসএমএ। পাশাপাশি উৎপাদন পর্যায়ে আরোপিত ভ্যাট কমানোর দাবিও তুলেছে সংগঠনটি।মঙ্গলবার ৮ জুন বিএসএমএ সাধারণ সম্পাদক মুহাম্মদ শহিদউল্লাহ স্বাক্ষরিত এক সংবাদ বিজ্ঞপ্তি এসব জানানো হয়েছে। বিজ্ঞপ্তিতে বলা হয় কোভিড১৯ এর কারণে বিশ্ববাজারে ফেরাস ওয়েষ্ট এন্ড স্ক্র্যাপের দাম বৃদ্ধি পেয়েছে। আগে প্রতি মেট্রিক টন ফেরাস ওয়েষ্ট এন্ড স্ক্র্যাপের আমদানি মূল্য ছিল ৩০০ ইউএস ডলার। এটা বর্তমানে প্রায় ৫৩০ ইউএস ডলার।  প্রস্তাবিত বাজেটে এই কাঁচামাল আমদানির উপর আগাম কর প্রত্যাহার করা হলেও শুল্ক ও উৎপাদন পর্যায়ে ভ্যাট কমানো হয়নি। এগুলো না কমালে রডের বাজারমূল্য হ্রাস হওয়া দুষ্কর। উল্লেখ্য বাজেটের আগে শহিদউল্লাহ ইত্তেফাক অনলাইনকে বলেছিলেন ভারত মেল্টিং স্ক্র্যাপ আমদানির ওপর থেকে সব শুল্ক প্রত্যাহার করেছে। চীনে এটা আমদানির ওপর বিধিনিষেধ ছিল। তারা বিধিনিষেধ তুলে নেওয়ার পাশাপাশি শুল্কও কমিয়েছে। আমাদের দেশেও যদি শুল্ক কমানো হয় তাহলে ধীরে ধীরে রডের দাম কমতে পারে। শুল্ক কমাতে রাজস্ব বোর্ডে প্রস্তাবও দেওয়া হয়েছে।ইত্তেফাকএসএএসজেড