Serial,Title,Date,Author,News
5324,মধ্যপ্রাচ্যসহ সব দেশ থেকে রেমিট্যান্স কমেছে,2016-02-22,ইত্তেফাক রিপোর্ট,জ্বালানি তেলের দাম কমে যাওয়ায় মধ্যপ্রাচ্যের দেশগুলো থেকে রেমিট্যান্স বা প্রবাসী আয় কমছে। এ অঞ্চলের দেশগুলোর মধ্যে কাতার ছাড়া সব থেকে থেকে আগের মাসের তুলনায় জানুয়ারিতে রেমিট্যান্স কমেছে। আর আগের অর্থবছরের জানুয়ারির তুলনায়ও কমেছে এ অঞ্চলের রেমিট্যান্সের পরিমাণ। আর ইউরোপআমেরিকাসহ অন্যান্য দেশগুলোরও একই অবস্থা হওয়ায় সার্বিক রেমিট্যান্সে তার প্রভাব পড়েছে। বাংলাদেশ ব্যাংকের হালনাগাদ প্রতিবেদন থেকে এসব তথ্য পাওয়া গেছে।  চলতি অর্থবছরের ২০১৫১৬ জানুয়ারি মাসে ব্যাংকিং চ্যানেলে প্রবাসী আয় বা রেমিট্যান্স এসেছে ১১৫ কোটি ছয় লাখ মার্কিন ডলার। এর মধ্যে রেমিট্যান্সের বড় জোগানদাতা অঞ্চল হিসাবে পরিচিত মধ্যপ্রাচ্যের দেশগুলো থেকে এসেছে ৬৭ কোটি ২১ লাখ ডলারের রেমিট্যান্স। আগের মাস ডিসেম্বরে এ অঞ্চল থেকে ৭৪ কোটি ৬৫ লাখ ডলার এসেছিল। আর আগের অর্থবছরের ২০১৪১৫ অর্থবছরের জানুয়ারি মাসে ৭৪ কোটি ৯৮ লাখ ডলার রেমিট্যান্স এসেছিল।  প্রতিবেদন অনুযায়ী কাতার থেকে থেকে জানুয়ারি মাসে চার কোটি দুই লাখ ডলার রেমিট্যান্স এসেছে। আর আগের মাসে এসেছিল তিন কোটি ৫৫ লাখ মার্কিন ডলার। মধ্যপ্রাচ্যের দেশগুলোর মধ্যে এদেশে থেকেই আগের মাসের তুলনায় রেমিট্যান্স বেড়েছে। এছাড়া সৌদি আরব সংযুক্ত আরব আমিরাত ওমান বাহরাইন কুয়েত ও লিবিয়া থেকে রেমিট্যান্স কমেছে। এর বাইরে ইরান থেকে খুবই কম পরিমাণ রেমিট্যান্স আসে দেশে। সৌদি আরব থেকে ডিসেম্বরে ২৭ কোটি ৩৬ লাখ ডলার আসলেও জানুয়ারিতে এসেছে ২২ কোটি ৩৬ লাখ টাকা। সংযুক্ত আরব আমিরাত থেকে জানুয়ারিতে ২২ কোটি চার লাখ ডলার আসলেও ডিসেম্বরে এসেছিল ২২ কোটি ৫৯ লাখ ডলার। একইভাবে ডিসেম্বরের তুলনায় জানুয়ারিতে বাহারাইন থেকে পাঁচ কোটি ডলার কুয়েত থেকে ১০ কোটি ডলার এবং লিবিয়া থেকে সাত লাখ মার্কিন ডলার রেমিট্যান্স কমেছে।  অন্যদিকে ইউরোপআমেরিকাসহ অন্য দেশগুলোর মধ্যে জাপান ও হংকং ছাড়া সব দেশ থেকেই রেমিট্যান্স কমেছে। যুক্তরাষ্ট্র থেকে জানুয়ারিতে ১৭ কোটি ৭৮ লাখ ডলার এসেছে। অথচ আগের মাসে এসেছিল ২৩ কোটি ১৬ লাখ ডলার। যুক্তরাজ্য থেকে আগের মাসে ৭ কোটি ৩৮ লাখ ডলার আসলেও জানুয়ারিতে না নেমে দাঁড়ায় ছয় কোটি ২৩ লাখ ডলারে। মালয়েশিয়া থেকে জানুয়ারিতে আসে নয় কোটি ৬৪ লাখ ডলার। আগের মাসে যার পরিমাণ ছিল ১১ কোটি ২১ লাখ ডলার। একইভাবে জার্মানি সিঙ্গাপুর অস্ট্রেলিয়া ইতালি দক্ষিণ কোরিয়া থেকেও গত মাসে রেমিট্যান্স কমেছে।