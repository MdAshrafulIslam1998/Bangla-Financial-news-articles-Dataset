Serial,Title,Date,Author,News
5665,বাংলাদেশে বিনিয়োগ করবে ভারতীয়রা বাণিজ্যমন্ত্রী,2015-10-15,অনলাইন ডেস্ক,ভারতীয় বিনিয়োগকারীরা বাংলাদেশে বিনিয়োগ করবে বলে জানিয়েছেন বাণিজ্যমন্ত্রী তোফায়েল আহমেদ। তিনি বলেছেন আগামীতে ভারতীয় বিনিয়োগকারীরা বাংলাদেশে বিনিয়োগ করবেন কেননা তাদের জন্য আলাদা জায়গা বরাদ্দ করা হয়েছে। ভারত সরকারও বাংলাদেশের জন্য জায়গা দিতে রাজি হয়েছে।  বৃহস্পতিবার রাজধানীতে ইন্ডিয়ান টেকনিক্যাল অ্যান্ড ইকোনমিকাল কোঅপারেশন আইটিইসি এবং দ্যা ইন্ডিয়ান কাউন্সিল অফ কালচারাল রিলেশনস আইসিসিআর দিবসের অনুষ্ঠানে মন্ত্রী এ কথা বলেন। এ সময় বাংলাদেশে নিযুক্ত ভারতের হাইকমিশনার পঙ্কজ শরণ উপস্থিত ছিলেন।  ভারত থেকে আমদানির ক্ষেত্রে বাংলাদেশ লাভবান হচ্ছে দাবি করে বাণিজ্যমন্ত্রী বলেন রফতানির ক্ষেত্রে দুইটি পণ্য মদ ও তামাক বাদে বাংলাদেশকে কোটা ও শুল্কমুক্ত প্রবেশাধিকার দিয়েছে ভারত। দ্বিপক্ষীয় বাণিজ্যের পরিমাণ এখন প্রায় ৬ বিলিয়ন ডলার। যদিও এর সুবিধাটা এখন ভারতের পক্ষেই যাচ্ছে। তারপরও আমরা এখান থেকে উপকৃত হচ্ছি। দেশে কোনো পণ্যের দাম বাড়লে আমরা তা ভারত থেকে আমদানি করি।  অনুষ্ঠানে ভারতের হাইকমিশনার বলেন বাংলাদেশভারত সম্পর্ক সবচেয়ে গুরুত্বপূর্ণ ও জটিল। আর এই সম্পর্ক কীভাবে সামনে এগোয় তা শুধু ভারতের জনগণের নয় বাংলাদেশের জনগণের ভাগ্যও নিরূপণ করবে।