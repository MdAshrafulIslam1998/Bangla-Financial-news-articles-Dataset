Serial,Title,Date,Author,News
2909,প্রধানমন্ত্রীর বাজেটউত্তর সংবাদ সম্মেলন বিকেলে,2019-06-14,বিশেষ প্রতিনিধি,প্রধানমন্ত্রী শেখ হাসিনা আজ শুক্রবার বাজেটোত্তর সংবাদসম্মেলনে বক্তব্য রাখবেন। বিকাল ৩টায় বঙ্গবন্ধু আন্তর্জাতিক সম্মেলন কেন্দ্রে এ সংবাদ সম্মেলনের আয়োজন করা হয়েছে। অসুস্থ অর্থমন্ত্রীর হয়ে সংসদে বাজেট বক্তৃতা পড়ে দেওয়ার পর এবার বাজেটোত্তর সংবাদ সম্মেলনও প্রধানমন্ত্রী শেখ হাসিনা করছেন।সংসদে বাজেট দেওয়ার পরদিন অর্থমন্ত্রী সংবাদ সম্মেলনে এসে বিভিন্ন বিষয়ে ব্যাখ্যা ও সাংবাদিকদের প্রশ্নের উত্তর দেন এটাই এতদিনের রেওয়াজ। এবারই প্রথম এ সংবাদ সম্মেলন করবেন খোদ প্রধানমন্ত্রী। অর্থ মন্ত্রণালয় আগে জানিয়েছিল শুক্রবার বিকালে বঙ্গবন্ধু সম্মেলন কেন্দ্রে অর্থমন্ত্রী আ হ ম মুস্তফা কামালের সংবাদ সম্মেলন হবে। বাজেটের পর প্রধানমন্ত্রীর কর্মসূচি দেওয়া হলে অর্থ মন্ত্রণালয়ের থেকে তখন জানানো হয় অর্থমন্ত্রী অসুস্থ হওয়ায় ওই সংবাদ সম্মেলন প্রধানমন্ত্রীই করবেন। ...আরো পড়ুন আধুনিক রাষ্ট্র গড়ে তোলার লক্ষ্যপূরণের বাজেটঅসুস্থ মুস্তফা কামাল বৃহস্পতিবার হাসপাতাল থেকে সরাসরি সংসদে এসেছিলেন নিজের প্রথম বাজেট উপস্থাপন করতে। কিন্তু বক্তৃতা শুরু করেও বেশিদূর এগোতে পারেননি তিনি। তার বাকি বক্তৃতা পড়ে শোনান প্রধানমন্ত্রী শেখ হাসিনা যা বাংলাদেশের ইতিহাসে নজিরবিহীন। অর্থমন্ত্রীর অসুস্থতার কারণ নিয়ে মন্ত্রণালয় বা পরিবারের পক্ষ থেকে স্পষ্ট করে কিছু বলা হয়নি। অ্যাপোলো হাসপাতাল কর্তৃপক্ষও এ বিষয়ে কোনো তথ্য প্রকাশ করেনি।ইত্তেফাকইউবি