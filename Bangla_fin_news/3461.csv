Serial,Title,Date,Author,News
3461,শেয়ারবাজারে টানা ১৩ কার্যদিবস সূচকের পতন,2018-05-20,ইত্তেফাক রিপোর্ট,পুঁজিবাজারে দরপতন থামছে না। টানা ১৩ কার্যদিবস ধরে সূচকের পতন লক্ষ্য করা যাচ্ছে। গত ২৬ এপ্রিল ঢাকা স্টক এক্সচেঞ্জে ডিএসই প্রধান সূচক ডিএসইএক্স ছিল ৫ হাজার ৮১৩ পয়েন্ট। টানা ১৩ দিন পতনের পর এই সূচক রবিবার দাঁড়িয়েছে ৫ হাজার ৩৯০ দশমিক ৭০ পয়েন্টে। অর্থাৎ এই ১৩ দিনে সূচক কমে গেছে ৪২৩ পয়েন্ট। বাজার বিশ্লেষকরা বলছেন ব্যাংক আমানতে সুদের হার এবং ডলারের দাম বেড়ে যাওয়ার প্রভাব পড়েছে পুঁজিবাজারে। গত এক বছরের মধ্যে ডিএসইতে সূচক এখনই সবচেয়ে কম। ব্যাংক ও আর্থিক প্রতিষ্ঠানগুলো দুরবস্থা পুঁজিবাজারে পড়ছে। তাছাড়া ব্যাংক সুদের হার কমিয়ে আনার কথা বলা হলেও বাস্তবে তা সম্ভব হয় নি। সার্বিকভাবে পুঁজিবাজারে আস্থার সংকট আরো প্রবল হচ্ছে বলে মনে করছেন বাজার বিশ্লেষকরা।  বাজার বিশ্লেষণে দেখা যায় রবিবার ডিএসইতে মোট ৩৩৪ টি কোম্পানির ৯ কোটি ৪৭ লাখ ৯৬ টি শেয়ার ও মিউচ্যুয়াল ফান্ডের লেনদেন হয়েছে। মোট লেনদেনের পরিমাণ ৩৯৫ কোটি ৬৬ লাখ ৪৬ হাজার ৮৩৩ টাকা। ডিএসই ব্রড ইনডেক্স আগের কার্যদিবসের চেয়ে ৫২ দশমিক ৬১ পয়েন্ট কমে ৫ হাজার ৩৯০ দশমিক ৭০ পয়েন্ট ডিএস৩০ মূল্যসূচক ১৬ দশমিক ৩৭ পয়েন্ট কমে ২ হাজার ৯ পয়েন্ট এবং ডিএসইএস শরীয়াহ সূচক ১২ দশমিক ২২ পয়েন্ট কমে ১ হাজার ২৬৫ দশমিক ৩৮ পয়েন্টে দাঁড়িয়েছে। লেনদেনকৃত কোম্পানির মধ্যে রবিবার দাম বেড়েছে ৫০ টির কমেছে ২৬১ টির এবং অপরিবর্তিত রয়েছে ২৩ টি কোম্পানির শেয়ার।  রবিবার লেনদেনের শীর্ষে ছিল ইন্ট্র্যাকো রিফ্যুয়েলিং বিএসআরএম লি. কুইনসাউথ টেক্সটাইল ওয়েস্টার্ন মেরিন শিপইয়ার্ড লিগেসী ফুটওয়্যার এডভেন্ট ফার্মা স্কয়ার ফার্মা বেক্সিমকো লি. মুন্নু সিরামিকস ও ব্র্যাক ব্যাংক লি.।  দর কমার শীর্ষে ছিল বাংলাদেশ ন্যাশনাল ইন্স্যুরেন্স মেঘনা কন্ডেন্সড মিল্ক এশিয়া ইন্স্যুরেন্স প্রাইম লাইফ ইন্স্যুরেন্স মার্কেন্টাইল ব্যাংক ফার্স্ট মিউচ্যুয়াল ফান্ড প্রিমিয়ার সিমেন্ট ইউনাইটেড এয়ার আইএসএন লিমিটেড বিডি ফাইন্যান্স ও ফিনিক্স ইন্স্যুরেন্স।  অন্যদিকে রবিবার চট্টগ্রাম স্টক এক্সচেঞ্জে সিএসই লেনদেন হয়েছে ৩৪ কোটি ৬১ লাখ টাকার শেয়ার ও মিউচ্যুয়াল ফান্ডের। লেনদেনে থাকা ২১৭টির কোম্পানি ও মিউচ্যুয়াল ফান্ডের মধ্যে দর বেড়েছে ৩৮টির কমেছে ১৫৫টির ও অপরিবর্তিত রয়েছে ২৪টির।  ইত্তেফাকএমআই