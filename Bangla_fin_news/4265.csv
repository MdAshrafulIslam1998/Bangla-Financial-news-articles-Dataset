Serial,Title,Date,Author,News
4265,পরিবারের সবাই কর দিলে সম্মাননা জানাবে এনবিআর,2017-03-18,অনলাইন ডেস্ক,যে পরিবারের কর আয়যোগ্য সবাই কর প্রদান করবেন সেই পরিবারকে সম্মাননা জানানোর পরিকল্পনা রয়েছে বলে জানিয়েছেন জাতীয় রাজস্ব বোর্ড এনবিআর চেয়ারম্যান মো. নজিবুর রহমান।  তিনি বলেন কর প্রদানে উৎসাহ দিতে যে পরিবারের সকলে আয়কর দেবেন সেই পরিবারকে পুরস্কার প্রদানের পরিকল্পনা করছি। কিভাবে এই পরিবারকে সম্মাননা জানানো যায় এ নিয়ে কাজ করতে কর কর্মকর্তাদের নির্দেশ দেওয়া হয়েছে।  মোংলা বন্দর পরিদর্শনসহ গত সপ্তাহে দক্ষিণাঞ্চলে দুদিনের রাজস্ব যাত্রায় গিয়ে বাসসকে তিনি এসব কথা বলেন।  এনবিআর চেয়ারম্যান বলেন কর দেওয়া বাহাদুরির ব্যাপার। এখন বাংলাদেশের মানুষ কর প্রদান করে গর্ব অনুভব করে। কর প্রদানকারী বাহাদুর ব্যক্তিদের এনবিআরের পক্ষ থেকে ফুলেল শুভেচ্ছা জানানো হচ্ছে। যে পরিবারের কর আয়যোগ্য সবাই কর দেবেন সেই পরিবারকে তিনি কর বাহাদুর পরিবার বলে আখ্যা দেন।  দক্ষিণাঞ্চলের এই রাজস্ব যাত্রায় অর্থনৈতিক সংবাদদাতাদের সংগঠন ইকোনমিক রিপোর্টার্স ফোরামের ইআরএফ ৩০ সদস্যের একটি প্রতিনিধিদলসহ এনবিআরের জ্যেষ্ঠ কর্মকর্তারা উপস্থিত ছিলেন। সাংবাদিকদের নিয়ে মোংলা বন্দর ও জেটি পরিদর্শনসহ বাগেরহাট ও গোপালগঞ্জে দুটি প্রাকবাজেট আলোচনায় অংশ নেন এনবিআর চেয়ারম্যান।বাসস।