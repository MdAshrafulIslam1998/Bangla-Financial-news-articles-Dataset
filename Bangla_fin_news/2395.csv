Serial,Title,Date,Author,News
2395,মুজিব বর্ষে ​​​​​​​আসছে ২০০ টাকার নোট ও স্বর্ণ মুদ্রা,2020-02-23,অনলাইন ডেস্ক,বঙ্গবন্ধু শেখ মুজিবুর রহমানের জন্মশতবার্ষিকী উপলক্ষে ২শ টাকা মূল্যমানের নতুন নোট আসছে। একই সঙ্গে ১শ টাকা মূল্যমানের স্বর্ণ ও রূপার স্মারক মুদ্রা ছাড়বে বাংলাদেশ ব্যাংক।শনিবার বাংলাদেশ ব্যাংকের পরিচালক ও মুখপাত্র সিরাজুল ইসলাম বলেন বাজারে প্রচলিত ১০ ২০ ৫০ ১০০ ৫০০ ও ১০০০ টাকার মতই ২শ টাকার নোট ছাড়া হবে। মার্চ মাসে স্মারক ও প্রচলিতদুই ধরনের ২শ টাকার নোট ছাড়া হবে। তবে ২০২১ সাল থেকে কেবলমাত্র নিয়মিত নোট থাকবে।সিরাজুল ইসলাম জানান ২শ টাকার নোটের উপর মুজিববর্ষ উপলক্ষে বিশেষ নোট কথাটি লেখা থাকবে। তবে ২০২১ সাল থেকে যে নোটগুলো ছাড়া হবে তাতে আর তা লেখা থাকবে না।তিনি আরও জানান ১০০ টাকা মূল্যমানের এক হাজার ৫০টি স্বর্ণ মুদ্রা এবং একই মূল্যমানের ৫ হাজার রৌপ্য মুদ্রা ছাড়া হবে।বিশেষ ঘটনাকে স্মরণীয় রাখতে এর আগে ৬ ধরনের স্মারক নোট তৈরি করেছে বাংলাদেশ ব্যাংক। এই বহরে যুক্ত হচ্ছে ২শ টাকার নোট।স্বাধীনতার পর ১৯৭২ সালে বাংলাদেশের প্রথম নোট ছাপা হয়। ১৯৭২ সালের ২ জুন প্রথম বাজারে ছাড়া হয় ১০ টাকার নোট। এরপর ধীরে ধীরে বাজারে আসে ১ ৫ ১০ ২০ ৫০ ১০০ ও ৫০০ টাকার নোট। খবর বাসসইত্তেফাকজেডএইচ