Serial,Title,Date,Author,News
5725,ডিএসইর লেনদেন শুরু ২৮ সেপ্টেম্বর,2015-09-23,ইত্তেফাক রিপোর্ট,ঈদুল আজহা উপলক্ষে পাঁচ দিন ছুটি ঘোষণা করেছে ঢাকা স্টক এক্সচেঞ্জে ডিএসই। এ সময়ে ডিএসইর দাফতরিক কার্যক্রম ও লেনদেন বন্ধ থাকবে।  ডিএসইর পরিচালনা পর্ষদের ৮০৫তম পর্ষদ সভায় এ সিদ্ধান্ত নেয়া হয়। ডিএসইর উপমহাব্যবস্থাপক জনসংযোগ ও প্রকাশনা মো. শফিকুর রহমান স্বাক্ষরিত এক বিজ্ঞপ্তিতে এ তথ্য জানানো হয়েছে।  সিদ্ধান্ত অনুযায়ী ঈদুল আজহা উপলক্ষে ২৩ থেকে ২৭ সেপ্টেম্বর পর্যন্ত ডিএসইর লেনদেন ও দাফতরিক কার্যক্রম বন্ধ থাকবে। ২৮ সেপ্টেম্বর থেকে পুনরায় ডিএসইতে লেনদেন এবং দাফতরিক কার্যক্রম যথারীতি চলবে।