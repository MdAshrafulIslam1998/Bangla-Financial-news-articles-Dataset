Serial,Title,Date,Author,News
3640,বাণিজ্য মেলায় সবচেয়ে বেশি ভ্যাট দিল ওয়ালটন,2018-02-04,অর্থনৈতিক প্রতিবেদক,বরাবরের মতো এবারও ২৩তম ঢাকা আর্ন্তজাতিক বাণিজ্য মেলায় সর্বোচ্চ ভ্যাটদাতার পুরস্কার পেয়েছে দেশের ইলেকট্রনিক্স জায়ান্ট ওয়ালটন। এ নিয়ে গত ১৩ বছর ধরে দেশের সর্ববৃহৎ এই মেলায় সবচেয়ে বেশি ভ্যাট দেয়ার স্বীকৃতি পেয়ে আসছে প্রতিষ্ঠানটি।   শ্রেষ্ঠ ভ্যাটদাতার পাশাপাশি এবারের বাণিজ্য মেলায় প্রিমিয়ার প্যাভিলিয়ন ক্যাটাগরিতেও দ্বিতীয় পুরস্কার অর্জন করেছে ওয়ালটন।  আয়োজক সংস্থা রফতানি উন্নয়ন ব্যুরো ইপিবি ও বাণিজ্য মন্ত্রণালয় রবিবার রাজধানীর শেরেবাংলা নগরে মেলার সমাপনী অনুষ্ঠানে বিজয়ীদের হাতে পুরস্কার তুলে দেন। অনুষ্ঠানে ওয়ালটনের পক্ষে প্রিমিয়ার প্যাভিলিয়ন ক্যাটাগরিতে দ্বিতীয় পুরস্কার গ্রহণ করেন কোম্পানিটির নির্বাহী পরিচালক এসএম জাহিদ হাসান। তার হাতে পুরস্কারের ক্রেস্ট তুলে দেন অনুষ্ঠানের প্রধান অতিথি বাণিজ্য মন্ত্রী তোফায়েল আহমেদ। অন্যদিকে শ্রেষ্ঠ ভ্যাটদাতার পুরস্কার গ্রহণ করেন প্রতিষ্ঠানটির নির্বাহী পরিচালক মো. হুমায়ুন কবীর।  অনুষ্ঠানে বিশেষ অতিথি হিসেবে উপস্থিত ছিলেন বাণিজ্য মন্ত্রণালয়ের সংসদীয় স্থায়ী কমিটির সভাপতি মো. তাজুল ইসলাম চৌধূরী ও ফেডারেশন অব বাংলাদেশ চেম্বারস অফ কমার্স অ্যান্ড ইন্ডাস্ট্রিজের সভাপতি সফিউল ইসলাম মহিউদ্দীন। সভাপতিত্ব করেন বাণিজ্য মন্ত্রণালয়ের সচিব শুভাশীষ বসু।  ইত্তেফাকআরকেজি