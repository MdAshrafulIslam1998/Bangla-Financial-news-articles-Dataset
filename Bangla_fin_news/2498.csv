Serial,Title,Date,Author,News
2498,ব্যাংকারদের বিদেশ ভ্রমণ সীমিত করার নির্দেশ,2019-12-19,ইত্তেফাক রিপোর্ট,রাষ্ট্র মালিকানাধীন এবং বিশেষায়িত ব্যাংকগুলোর কর্মকর্তাদের ব্যক্তিগত উদ্দেশ্যে বিদেশ ভ্রমণ সীমিত করার নির্দেশ দিয়েছে অর্থ মন্ত্রণালয়ের আর্থিক প্রতিষ্ঠান বিভাগ। এ সংক্রান্ত এক অফিস আদেশ জারি করা হয়েছে। খেলাপি ঋণ আদায়ে গতি বাড়াতে এমন নির্দেশনা দেওয়া হয়েছে।১৫ ডিসেম্বর জারি করা অফিস আদেশে বলা হয় রাষ্ট্র মালিকানাধীন এবং বিশেষায়িত ব্যাংকের খেলাপি ঋণ হ্রাসকল্পে আর্থিক প্রতিষ্ঠান বিভাগ এবং বাংলাদেশ ব্যাংক বিভিন্ন পদক্ষেপ নেওয়া সত্ত্বেও ঋণ আদায়ে কোনো উল্লেখযোগ্য অগ্রগতি পরিলক্ষিত হচ্ছে না। বর্তমানে বাংলাদেশ ব্যাংকের ঋণ পুনঃ তপশিল ও এককালীন এক্সিট সংক্রান্ত বিশেষ নীতিমালা অনুযায়ী ২ শতাংশ হারে ডাউন পেমেন্ট দিয়েই খেলাপি ঋণ আদায়ে কার্যক্রম চলমান রয়েছে যার মেয়াদ হাইকোর্ট ২০২০ সালের ফেব্রুয়ারি পর্যন্ত বাড়িয়েছেন। ফলে খেলাপি ঋণ আদায় জোরদারকরণে ব্যাংক কর্মকর্তাদের যথাযথভাবে সম্পৃক্তকরণের লক্ষ্যে বিশেষ কার্যক্রম নেওয়া প্রয়োজন। কিন্তু ব্যাংক কর্মকর্তাদের অতিমাত্রায় ব্যক্তিগত বিদেশ ভ্রমণ প্রতিষ্ঠানের দাপ্তরিক কার্যক্রমে ধীরগতিসহ ঋণ আদায়ে সরকার নির্ধারিত কাঙ্ক্ষিত লক্ষ্যমাত্রা অর্জন ব্যাহত হচ্ছে। তাই কর্মকর্তাদের মাধ্যমে যথাযথভাবে কার্য সম্পাদনের লক্ষ্যে ব্যক্তিগত পর্যায়ে অপরিহার্য প্রয়োজন ব্যতীত বিদেশ ভ্রমণ সীমিতকরণ আবশ্যক।আরও পড়ুন  ...সুসময় নয় দুঃসময়েও মাঠে থাকব  নাসিমআদেশে আরো বলা হয় খেলাপি ঋণ আদায়সহ ব্যাংকের সার্বিক কার্যক্রমে গতিশীলতা আনতে ২০২০ সালের ফেব্রুয়ারি পর্যন্ত ব্যাংক কর্মকর্তাদের অতীব জরুরি প্রয়োজন এবং চিকিত্সা ব্যতীত ব্যক্তিগত উদ্দেশ্যে বিদেশ ভ্রমণ সীমিত করতে হবে।ইত্তেফাকএমআরএম