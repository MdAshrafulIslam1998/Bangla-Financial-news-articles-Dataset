Serial,Title,Date,Author,News
7016,কৃষি ও ক্ষুদ্র ঋণে সাধারণ সঞ্চিতি সংরক্ষণের হার কমল,2014-11-18,ইত্তেফাক রিপোর্ট,কৃষি ও ক্ষুদ্র ঋণে সাধারণ নিরাপত্তা সঞ্চিতি প্রভিশন সংরক্ষণের হার কমিয়েছে বাংলাদেশ ব্যাংক। এখন থেকে এ ধরনের এক শ টাকা ঋণের বিপরীতে ব্যাংকগুলোকে আড়াই টাকা করে প্রভিশন রাখতে হবে। এত দিন কৃষি ও ক্ষুদ্র ঋণে পাঁচ টাকা হারে সাধারণ প্রভিশন সংরক্ষণ করতে হতো। মঙ্গলবার এ সংক্রান্ত একটি প্রজ্ঞাপন জারি করে ব্যাংকগুলোতে পাঠানো হয়েছে। প্রজ্ঞাপনে বলা হয়েছে কৃষি ও ও ক্ষুদ্র ঋণ বিতরণে ব্যাংকগুলোকে উত্সাহিত করতে আগের নির্দেশনা সংশোধন করে সাধারণ প্রভিশনের হার কমানো হয়েছে। তবে কৃষি ও ক্ষুদ্র খাতের সাবস্ট্যান্ডার্ড বা নিম্নমান এবং ডাউডফুল বা সন্দেহজনক মানে শ্রেণিকৃত ঋণের ক্ষেত্রে আগের মতই পাঁচ শতাংশ হারে প্রভিশন রাখতে হবে। এ ছাড়া মন্দ বা ক্ষতিজনক মানে শ্রেণিকৃত ঋণের বিপরীতে পূর্বের মতো শতভাগ প্রভিশন সংরক্ষণের নির্দেশনা কার্যকর থাকবে। বাংলাদেশ ব্যাংকের নির্দেশনার আলোকে বর্তমানে ব্যাংকগুলোকে সাবস্ট্যান্ডার্ড বা নিম্নমান ডাউডফুল বা সন্দেহজনক এবং মন্দ বা ক্ষতি এ তিনটি ধাপে ঋণ শ্রেণিকরণ করে। তিনটি পর্যায়ের মধ্যে সন্দেহজনক এবং মন্দমানে শ্রেণিকৃত ঋণ খেলাপি হিসেবে বিবেচিত।