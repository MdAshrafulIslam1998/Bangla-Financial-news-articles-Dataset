Serial,Title,Date,Author,News
5370,আবারো বাড়ছে সোনার দাম,2016-02-04,অনলাইন ডেস্ক,চলতি বছর দ্বিতীয়বারের মতো দেশের বাজারে সোনার দাম বাড়ছে। এবার সব ধরনের সোনার দর ভরিতে বাড়ছে ১ হাজার ২২৫ টাকা। ভালো মানের সোনার ভরি দাঁড়াচ্ছে ৪৩ হাজার ৭৪০ টাকা। শনিবার থেকে নতুন দর কার্যকর হবে।  বাংলাদেশ জুয়েলার্স সমিতি বাজুস বৃহস্পতিবার বেলা তিনটার দিকে সোনার দাম বৃদ্ধির বিষয়টি জানিয়েছে। অবশ্য সোনার পাশাপাশি রুপার দাম ভরিতে ৫৮ টাকা বাড়িয়েছে সমিতি। সর্বশেষ ১৩ জানুয়ারি সোনারুপার দাম বাড়িয়েছিল তারা। সব মিলিয়ে বছরের প্রথম ৩৭ দিনেই সোনার দাম ভরিতে ২ হাজার ৪৫০ টাকা বাড়তে যাচ্ছে।  নতুন দর অনুযায়ী প্রতি ভরি ১১.৬৬৪ গ্রাম ভালো মানের অর্থাত্ ২২ ক্যারেট সোনার দাম পড়বে ৪৩ হাজার ৭৪০ টাকা। এ ছাড়া ২১ ক্যারেট ৪১ হাজার ৬৪০ টাকা এবং ১৮ ক্যারেটের দাম হবে ৩৪ হাজার ৯৯২ টাকা ভরি। সনাতন পদ্ধতির সোনার ভরি ২৩ হাজার ৯১১ টাকা দাঁড়াবে। আর ২১ ক্যারেট ক্যাডমিয়াম রুপার ভরি হবে ৯৯১ টাকা।