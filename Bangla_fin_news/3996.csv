Serial,Title,Date,Author,News
3996,থ্রিডি ডিজাইন দেখে ঘরের রঙ পছন্দ করার সুযোগ দিচ্ছে এশিয়ান পেইন্টস,2017-08-20,অনলাইন ডেস্ক,ঘর সাজানোর কথা এলেই রুচিবোধ ও সৌন্দর্যকেই প্রাধান্য দেয়া হয়ে থাকে। সে অনুযায়ী দেয়ালে রঙের ব্যবহার করা হয়। মনের মতো রঙ ব্যবহার করে নিজেদের অন্দরমহল সাজান সবাই। যে রঙ আমরা ঘরের জন্য ব্যবহার করি সেটা আমাদের মনের ওপর গভীর প্রভাব ফেলে এবং কর্মক্ষমতাকে বাড়িয়ে দেয়। আমাদের আচরণ ও আবেগকে অনেকটাই পরিচালনা করে রঙ।   রঙের সঠিক ব্যবহার ও বাস্তব অভিজ্ঞতা দিতে এবং থ্রিডি ডিজাইন দেখে ঘরের রঙ পছন্দ করতে এশিয়ান পেইন্টস বাংলাদেশ লিমিটেড ঢাকার উত্তরাতে কালার আইডিয়া স্টোর চালু করেছে। ১৭ আগস্ট বৃহস্পতিবার উত্তরার সোনারগাঁও জনপথ রোডের এশিয়ান পেইন্টসর নতুন স্টোরে এই কালার আইডিয়া স্টোরের উদ্বোধন করা হয়। এই সময় উপস্থিত ছিলেন এশিয়ান পেইন্টস বাংলাদেশ লিমিটেডর জেনারেল ম্যানেজার রিতেশ দোষী।   এই সময় তিনি বলেন যারা শুধু ঘরের রঙ নয় ঘর সাজানোর সম্পূর্ণ অভিজ্ঞতা পেতে চান তাদের জন্যই কালার আইডিয়া স্টোর। রঙের সব ধরনের সমস্যা ও সমাধান মিলবে এই স্টোরে। বাংলাদেশের মানুষকে রঙ নিয়ে সচেতন করতেই এই স্টোরের উদ্বোধন। শুরুতে দেশে দুইটি কালার আইডিয়া স্টোর চালু করা হয়েছে। একটি ঢাকায় উপরটি নারায়ণগঞ্জের চাষাঢ়াতে। আগামীতে দেশে এর সংখ্যা বাড়বে।  সদ্য চালু হওয়া এই কালার আইডিয়া স্টোরে শুধু পেইন্টই মিলবে না কোন রঙ পছন্দ করা উচিত কিভাবে শেষ রঙের ছোঁয়াটা দেয়া যায় কোন পেইন্ট কোথায় ব্যবহার করলে ভালো হয় ভোক্তারা এমন সব প্রশ্নের সমাধানও পাবেন।    ঘরের রঙ করার কাজে সহযোগীতা করতে স্টোরটিতে আরোও থাকছে অসংখ্য কালার স্কিম থেকে নিজের পছন্দমতো কালার বেছে নেয়ার সুবিধা পছন্দের রঙ দেয়ালে কেমন দেখাবে তা দেখে নেয়ার সুযোগ কোন লাইটে ঘরের দেয়ালের রং কেমন দেখাবে তা চাক্ষুষ দেখার অভিজ্ঞতা কম্পিউটারের মাধ্যমে থ্রিডি ডিজাইন দেখে ঘরের ধরন অনুযায়ী ডিজাইন ও রঙ পছন্দ করার সুযোগ এক্সপার্টদের কাছ থেকে রঙ বিষয়ক ফ্রি পরামর্শ এবং কাস্টমাইজড কালার সাজেশন।  এশিয়ান পেইন্টস্ একটি আন্তর্জাতিক কোম্পানি এবং বিলিয়ন মার্কিন ডলারের লেনদেনকারী প্রতিষ্ঠান। যারা বিশ্বব্যাপী শীর্ষ স্থানীয় মর্যাদা পায়। এশিয়ান পেইন্টস্ বর্তমানে ১৯টি দেশে তাদের কার্যক্রম পরিচালনা করে এবং যাদের ২৭ টি কারখানা ও রয়েছে বিশ্বব্যাপী ৬৫টি দেশে যারা গ্রাহক সেবা প্রদান করে থাকে। এশিয়ান পেইন্টস্ ১৫ বছর ধরে বাংলাদেশে কার্যক্রম চালাচ্ছে যা বর্তমান দেশের সর্বত্র পাওয়া যাচ্ছে।   ইত্তেফাকরেজা