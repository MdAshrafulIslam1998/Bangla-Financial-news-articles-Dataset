Serial,Title,Date,Author,News
1910,পুঁজিবাজারের বিশেষ তহবিলের সুদহার কমাল কেন্দ্রীয় ব্যাংক,2020-09-24,ইত্তেফাক রিপোর্ট,পুঁজিবাজারে বিনিয়োগের উদ্দেশ্যে বিশেষ তহবিল গঠনে অর্থ সংগ্রহের সুদহার কমানো হয়েছে। বাংলাদেশ ব্যাংক থেকে রেপো সুবিধার মাধ্যমে এখন থেকে ৪ দশমিক ৭৫ শতাংশে অর্থ সংগ্রহ করতে পারবে ব্যাংকগুলো।এতদিন সুদহার ছিল ৫ শতাংশ। পাশাপাশি পুঁজিবাজারের ভালো কোম্পানির বন্ড ছাড়তে উৎসাহ দিতে এবং ব্যাংকগুলোর বন্ডে বিনিয়োগ বাড়াতে বিশেষ ছাড় দিয়েছে কেন্দ্রীয় ব্যাংক। বৃহস্পতিবার বাংলাদেশ ব্যাংকের ডিপার্টমেন্ট অব অফসাইট সুপার ভিশন এ সংক্রান্ত প্রজ্ঞাপন জারি করেছে।পুঁজিবাজারে বিনিয়োগের উদ্দেশ্যে বিশেষ তহবিল গঠন এবং বিনিয়োগের নীতিমালা বিষয়ে নির্দেশনায় বলা হয়েছে পুঁজিবাজারে বিশেষ তহবিল গঠনের লক্ষ্যে বাংলাদেশ ব্যাংক হতে রেপো সুবিধার মাধ্যমে অর্থ সংগ্রহের ক্ষেত্রে সুদহার ৫ শতাংশের স্থলে ৪ দশমিক ৭৫ শতাংশ হবে। তালিকাভুক্ত কর্পোরেট বন্ডডিবেঞ্চারে ব্যাংকগুলোর বিনিয়োগের ক্ষেত্রে ন্যূনতম সুদহার ১০ শতাংশ নির্ধারণ করা আছে। তবে ভালো কোম্পানিগুলো বন্ড বাজারে আনলে কম সুদে বিনিয়োগ করতে পারবে ব্যাংকগুলো।আরো পড়ুন  ... ...প্রথম দিনেই সর্বোচ্চ দামে ওয়ালটন শেয়ারের লেনদেন শুরুনির্দেশনায় বলা হয়েছে ভেরিয়েবল রেট ন্যূনতম সুদের হার কুপন প্রদানের মাসের অব্যবহিত পূর্বে সমাপ্ত মাসে বিদ্যমান সর্বশেষ ইস্যুকৃত ১০ বছর মেয়াদি ট্রেজারি বন্ডের সুদহার  ১.০০ শতাংশ এর কম নয়। বর্তমানে ট্রেজারি বন্ডের সুদহার ৬ দশমিক ৬৪ শতাংশ রয়েছে।সম্পদভিত্তিক বন্ড বা সুকুরের বিনিয়োগের সুদহার আগে নির্ধারিত ছিল না। তবে এখন থেকে ফিক্সড রেট ন্যূনতম ৮ শতাংশ কুপনমুনাফাবাহী হতে হবে। তবে ভালো কোম্পানির সাড়ে ৭ থেকে ৮ শতাংশে সম্পদভিত্তিক বন্ড ইস্যু করতে পারবে।ভেরিয়েবল রেট ন্যূনতম মুনাফা বা সুদের হার কুপন প্রদানের মাসের অব্যবহিত পূর্বে সমাপ্ত মাসে বিদ্যমান সর্বশেষ ইস্যুকৃত ১০ বছর মেয়াদি ট্রেজারি বন্ডের সুদহার  ০.৫০ শতাংশ এর কম নয়।ইত্তেফাকইউবি