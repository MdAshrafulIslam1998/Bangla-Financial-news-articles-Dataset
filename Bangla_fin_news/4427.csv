Serial,Title,Date,Author,News
4427,এবার বাড়ল সোনার দাম,2017-01-13,ইত্তেফাক রিপোর্ট,কয়েকবার কমার পর এবার বেড়েছে সোনার দাম। শনিবার থেকে ভরিপ্রতি এক হাজার ৫০ টাকা থেকে এক হাজার ৪৫৮ টাকা পর্যন্ত বেড়েছে অলংকার তৈরিতে সবচেয়ে বেশি ব্যবহৃত এ ধাতুর দাম। বাংলাদেশ জুয়েলার্স সমিতি বাজুস এক বিজ্ঞপ্তিতে নতুন এ মূল্য সম্পর্কে জানিয়েছে। আন্তর্জাতিক বাজারের সঙ্গে সঙ্গতি রেখে দেশের বাজারে সোনার দাম নির্ধারণ করা হয় বলে দাবি বাজুসের।  বাজুস নির্ধারিত নতুন মূল্য তালিকায় দেখা গেছে সবচেয়ে ভাল মানের অর্থাত্ ২২ ক্যারেটের সোনা প্রতি ভরি ১১ দশমিক ৬৬৪ গ্রাম বিক্রি হবে ৪৬ হাজার ৭৩ টাকা দরে। গত বছরের ০৭ ডিসেম্বর থেকে গতকাল শুক্রবার পর্যন্ত এ মানের সোনার ভরিপ্রতি বিক্রিমূল্য ছিল ৪৪ হাজার ৭৯০ টাকা। অর্থাত্ প্রতি ভরিতে এ মানের সোনার দাম এক হাজার ২৮৩ টাকা বাড়ল। আজ শনিবার থেকে পরবর্তী দাম নির্ধারণ হওয়ার আগ পর্যন্ত ২১ ক্যারেটের সোনা ভরিপ্রতি ৪২ হাজার ৬৯০ টাকার বদলে বিক্রি হবে ৪৪ হাজার ৩২ টাকা দরে। এ মানের সোনায় ভরিপ্রতি এক হাজার ৩৪২ টাকা বেড়েছে। আর ১৮ ক্যারেটের সোনা এক হাজার ৪৫৮ টাকা বেড়ে ভরিপ্রতি বিক্রি দর দাঁড়িয়েছে ৩৮ হাজার ৪৯১ টাকা। গতকাল পর্যন্ত এ মানের সোনার ভরিপ্রতি দাম ছিল ৩৭ হাজার ৩৩ টাকা। আর সনাতন পদ্ধতির সোনা ভরিপ্রতি ২৪ হাজার ২৮ টাকার বদলে আজ থেকে বিক্রি হবে ২৫ হাজার ৭৮ টাকায়। অর্থাত্ ভরিতে এক হাজার ৫০ টাকা বেড়েছে। এদিকে সোনার পাশাপাশি আজ শনিবার থেকে বাড়বে রুপার দামও। গতকাল পর্যন্ত ২১ ক্যাডমিয়ামের প্রতি ভরি রুপার দাম ছিল এক হাজার ৫০ টাকা। নতুন মূল্য অনুযায়ি তা বিক্রি হবে এক হাজার ১০৮ টাকায়। অর্থাত্ প্রতি ভরিতে রুপার দাম বাড়ছে ৫৮ টাকা।  ইত্তেফাকএএম।