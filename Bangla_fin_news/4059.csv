Serial,Title,Date,Author,News
4059,৩৫ কোটি ডলারের ৭৫ প্রস্তাব পেয়েছে বাংলাদেশ ব্যাংক,2017-07-14,অনলাইন ডেস্ক,বিশ্ব ব্যাংকের ফিন্যান্সিয়াল সেক্টর সাপোর্ট প্রজেক্ট এফএসএসপি থেকে দীর্ঘমেয়াদী আর্থিক সুবিধা প্রাপ্তির লক্ষ্যে রফতানিভিত্তিক কোম্পানিগুলোর করা প্রায় ৩৫ দশমিক ২৯ কোটি মার্কিন ডলারের ৭৫ টি প্রকল্প প্রস্তাব পেয়েছে বাংলাদেশ ব্যাংক বিবি।  বাংলাদেশ ব্যাংকের একজন কর্মকর্তা বৃহস্পতিবার বলেন আমরা ইতোমধ্যে ৪৩ টি প্রস্তাবের ১৯ দশমিক ২৮ কোটি মার্কিন ডলার অনুমোদন করেছি। এর মধ্যে ৩১টি প্রস্তাবের মার্কিন ১০ দশমিক ০১ ডলার বিতরণ করা হয়েছে। অনুমোদিত অবশিষ্ট অর্থ বিতরণের প্রক্রিয়ায় রয়েছে। তিনি বলেন অনুমোদিত মোট ফান্ড থেকে কিছু আংশিক বিতরণ করা হয়েছে এবং আরো কিছু মেশিনারি আমদানির জন্য বিতরণ প্রক্রিয়ার মধ্যে আছে যা এলসি খোলার পর বিতরণ করা হবে।  বিবি সূত্র জানায় আবেদনপত্রগুলো বাণিজ্যিক ব্যাংকগুলোর মাধ্যমে পাঠানো হয় যার মধ্যে তিনটি প্রস্তাব কেন্দ্রীয় ব্যাংকের প্রক্রিয়ায় রয়েছে এবং ১৬টি বিশ্ব ব্যাংক বাতিল করেছে।  সাউথইস্ট ব্যাংক লিমিটেডের নির্বাহী ভাইস প্রেসিডেন্ট আবদুল বাতেন চৌধুরী বলেন আমরা চারটি কোম্পানির ৩ দশমিক ৪৬ কোটি মার্কিন ডলারের প্রস্তাব জমা দিয়েছি। এতে ইতোমধ্যে দুটি কোম্পানির ২ কোটি ১ লাখ মার্কিন ডলার ফান্ড অনুমোদন হয়েছে। দেশের উৎপাদন খাতে এফএসএসপির দীর্ঘমেয়াদী এই ফান্ড গুরুত্বপূর্ণ ভূমিকা রাখবে।  বাংলাদেশ ব্যাংক অংশগ্রহণকারী আর্থিক প্রতিষ্ঠানগুলোর সঙ্গে পৃথকভাবে চুক্তি করেছে যা দেশের রফতানিমুখি শিল্পে ৩১টি ব্যাংকের মাধ্যমে ফান্ড বিতরণ করবে।মোট টাকার মধ্যে বিশ্ব ব্যাংক ৩০ কোটি ও বাকি অর্থ বাংলাদেশ ব্যাংক তার নিজস্ব তহবিল থেকে প্রদান করবে। এই প্রকল্পের মেয়াদ ১ জুলাই ২০১৫ থেকে ৩১ মার্চ ২০২১ পর্যন্ত।  ইত্তেফাকএমআর