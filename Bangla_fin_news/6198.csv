Serial,Title,Date,Author,News
6198,ডিএসইর লেনদেন সাড়ে তিনশ’ কোটি টাকায়,2015-06-15,ইত্তেফাক রিপোর্ট,পুঁজিবাজারে বড় দরপতন হয়েছে। গতকাল রবিবার উভয় বাজারে সূচকের বড় পতন হয়েছে। লেনদেন নেমে এসেছে সাড়ে তিনশ কোটি টাকায়। এদিকে ঢাকা স্টক এক্সচেঞ্জে ডিএসই প্রায় ৭০ শতাংশ কোম্পানির শেয়ারদর কমেছে। এদিকে বাজারে দরপতনের প্রবণতা থাকলেও দর বৃদ্ধির শীর্ষ দশে উঠে এসেছে বস্ত্র খাতের তিনটি কোম্পানি। ডিএসইর তথ্য অনুযায়ী গতকাল ঢাকা ডাইং অ্যান্ড ম্যানুফ্যাকচারিং কোম্পানি দর বৃদ্ধির শীর্ষে অবস্থান করছে। এছাড়া মিথুন নিটিং এবং আলহাজ্ব টেক্সটাইল রয়েছে। অন্য কোম্পানিগুলো হচ্ছেহাক্কানি পাল্প স্ট্যান্ডার্ড ইন্স্যুরেন্স গোল্ডেন হার্ভেস্ট সেন্ট্রাল ইন্স্যুরেন্স ডাচবাংলা ব্যাংক স্ট্যান্ডার্ড সিরামিক এবং মার্কেন্টাইল ব্যাংক।  তথ্যে দেখা গেছে গতকাল ডিএসইর ব্রড ইনডেক্স ডিএসইএক্স ৬১ পয়েন্ট কমে ৪ হাজার ৪৫৩ পয়েন্টে দাঁড়িয়েছে। ডিএস৩০ মূল্য সূচক ২৩ পয়েন্ট কমে ১ হাজার ৭২০ পয়েন্টে দাঁড়িয়েছে। ডিএসইতে মোট লেনদেন হয়েছে ৩৫৩ কোটি ২ লাখ টাকা। যা আগের দিনের চেয়ে ৯৭ কোটি টাকা কম। লেনদেনকৃত ৩১২টি কোম্পানির মধ্যে দাম বেড়েছে ৬৬টির কমেছে ২১৮টির এবং অপরিবর্তিত রয়েছে ২৮টি কোম্পানির শেয়ারের। অপরদিকে চট্টগ্রাম স্টক এক্সচেঞ্জের সিএসই সার্বিক মূল্য সূচক আগের দিনের চেয়ে ২২৪ পয়েন্ট কমে ১৩ হাজার ৬৮০ পয়েন্টে দাঁড়িয়েছে। লেনদেন হয়েছে ৩৭ কোটি ৬১ লাখ টাকা। যা আগের কার্যদিবসের চেয়ে ৮ কোটি টাকা কম। লেনদেনকৃত ২৩৭টি কোমপানির মধ্যে দাম বেড়েছে ৩৭টির কমেছে ১৮২টির এবং অপরিবর্তিত রয়েছে ১৮টি কোম্পানির শেয়ারের।  ডিএসই জানিয়েছে পুঁজিবাজারে তালিকাভুক্ত ন্যাশনাল হাউজিং ফাইন্যান্স এন্ড ইনভেস্টমেন্টের কর্পোরেট উদ্যোক্তা সামিট ইন্ডাস্ট্রিয়াল এন্ড মার্কেন্টাইল করপোরেশন কোম্পানির সব শেয়ার বিক্রির ঘোষণা দিয়েছে। ন্যাশনাল হাউজিংয়ের ৫১ লাখ ২৩ হাজার ২৭৭টি শেয়ারের সবগুলো শেয়ার সামিট ইন্ডাস্ট্রিয়াল এন্ড মার্কেন্টাইল করপোরেশন বিক্রি করবে। বাজার দরে স্টক এক্সচেঞ্জের ব্লক মার্কেটের মাধ্যমে ৩০ কার্যদিবসের মধ্যে শেয়ার বিক্রি করবে উদ্যোক্তা কোম্পানিটি।