Serial,Title,Date,Author,News
751,ক্ষুদ্র ঋণদাতা প্রতিষ্ঠানও দিতে পারবে প্রণোদনার ঋণ,2021-10-29,ইত্তেফাক রিপোর্ট,করোনায় ক্ষতিগ্রস্ত নিম্ন আয়ের পেশাজীবী কৃষক ও প্রান্তিক ক্ষুদ্র ব্যবসায়ীদের সক্ষমতা বাড়াতে ঋণ দেবে ব্যাংকগুলো। এই ঋণের জন্য ইতিমধ্যে বাংলাদেশ ব্যাংক ৩ হাজার কোটি টাকার একটি পুনঃ অর্থায়ন তহবিল গঠন করেছে।ঋণের ২৫ শতাংশ বিতরণ করা হবে নারী উদ্যোক্তাদের মাঝে। তবে ৩ হাজার কোটি টাকার আবর্তনশীল পুনঃ অর্থায়ন তহবিলের ঋণ ক্ষুদ্র ঋণদাতা প্রতিষ্ঠানের মাধ্যমে বিতরণ করা যাবে।  গতকাল বৃহস্পতিবার এ সংক্রান্ত্র নীতিমালা জারি করে বাংলাদেশ ব্যাংক। প্রজ্ঞাপনে বলা হয় করোনার প্রাদুর্ভাব প্রলম্বিত হওয়ায় এর নেতিবাচক প্রভাব থেকে নিম্ন আয়ের পেশাজীবী কৃষক ও প্রান্তিক ক্ষুদ্র ব্যবসায়ীদের উত্তরণ ও তাদের আর্থিক সক্ষমতা বাড়ানোর লক্ষ্যে বাংলাদেশ ব্যাংকের নিজস্ব তহবিল থেকে ৩ হাজার কোটি টাকার একটি ফান্ড গঠন করা হয়েছে।  ....ছবি সংগৃহীতবাংলাদেশ ব্যাংকের নির্দেশনা অনুযায়ী ব্যাংকগুলো ক্ষুদ্র ঋণ প্রতিষ্ঠানের এমএফআই সদস্যভুক্ত একজন গ্রাহককে সর্বোচ্চ ৭৫ হাজার টাকা দিতে পারবে। আর গ্রুপভিত্তিক অর্থায়নের ক্ষেত্রে পাঁচ সদস্যবিশিষ্ট গ্রুপের অনুকূলে সর্বোচ্চ ৩ লাখ টাকা ঋণ দেওয়া যাবে। তবে তপশিলি ব্যাংকের সরাসরি নির্বাচিত ক্ষুদ্র উদ্যোক্তাদের এই স্কিম থেকে ১৫ লাখ টাকা পর্যন্ত ঋণ দেওয়া যাবে। আর পাঁচ সদস্যবিশিষ্ট যৌথ প্রকল্পে ৬০ লাখ টাকা পর্যন্ত ঋণ দেওয়া যাবে।ক্ষুদ্র ঋণের ক্ষেত্রে গ্রেস পিরিয়ড ছাড়া এক বছরের মধ্যে ঋণের টাকা ফেরত দিতে হবে। আর ক্ষুদ্র উদ্যোক্তা পর্যায়ে টাকা ফেরত দেওয়ার সময়সীমা দুই থেকে তিন বছর।  বাংলাদেশ ব্যাংক বলছে এই স্কিম থেকে যারা ঋণ নেবেন ক্ষুদ্র ঋণের ক্ষেত্রে তারা তিন মাসের গ্রেস পিরিয়ড এবং ক্ষুদ্র উদ্যোক্তা পর্যায়ে ছয় মাসের গ্রেস পিরিয়ড পাবেন। উদ্যোক্তা পর্যায়ের এই ঋণের সুদের হার হবে সর্বোচ্চ ৭ শতাংশ। বাংলাদেশ ব্যাংক বলছে এক্ষেত্রে স্ট্যাম্প এসএমএস চার্জ ও সরকারি আবগারি শুল্ক ব্যতীত অন্য কোনো চার্জ বা ফি আদায় করা যাবে না।নতুন এ স্কিমের মেয়াদ ২০২৩ সালের ৩০ জুন পর্যন্ত। নতুন এই স্কিমের নাম দেওয়া হয়েছে নিম্ন আয়ের পেশাজীবী কৃষক ও প্রান্তিকক্ষুদ্র ব্যবসায়ীদের জন্য পুনঃ অর্থায়ন স্কিম।ইত্তেফাকএএএম