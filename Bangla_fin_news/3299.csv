Serial,Title,Date,Author,News
3299,বাংলাদেশের শীর্ষস্থানীয় হোটেল লা মেরিডিয়ান,2018-09-06,অনলাইন ডেস্ক,বাংলাদেশের শীর্ষস্থানীয় হোটেল হওয়ার স্বীকৃতি লাভ করেছে লা মেরিডিয়ান ঢাকা। হংকং এর ইন্টারকন্টিনেন্টাল গ্র্যান্ড স্ট্যানফোর্ডে অনুষ্ঠিত ওয়ার্ল্ড ট্রাভেল অ্যাওয়ার্ডস এশিয়া ও অস্ট্রেলিয়ার গালা অনুষ্ঠান ২০১৮ তে এ স্বীকৃতি দেওয়া হয়েছে।  হোটেলটির পক্ষে ওয়ার্ল্ড গ্রুপের প্রতিষ্ঠাতা ও প্রেসিডেন্ট গ্রাহাম কুকের কাছ থেকে পুরস্কার গ্রহণ করেন লা মেরিডিয়ান ঢাকার মহা ব্যবস্থাপক কনস্ট্যান্টিনোস এস গ্যাব্রিয়েল।  এ অর্জন নিয়ে কনস্ট্যান্টিনোস এস গ্যাব্রিয়েল বলেন এ বছর টানা দ্বিতীয়বারের মতো লা মেরিডিয়ান ঢাকা এ পুরস্কারের জন্য মনোনীত হয়েছে এবং ওয়ার্ল্ড ট্রাভেল অ্যাওয়ার্ডস এর পুরস্কার জিতে নিয়েছে। লা মেরিডিয়ান ঢাকার পক্ষ থেকে দ্বিতীয়বারের মতো এ পুরস্কার নেয়া অত্যন্ত গর্বের। আমরা আমাদের অতিথিদের অভিজ্ঞতার মানোন্নয়নে নিরলসভাবে চেষ্টা চালিয়ে যাবো।  বিশ্বজুড়েই পর্যটন ভ্রমণ ও আতিথেয়তা সেবাখাতে উৎকর্ষের স্বীকৃতিস্বরূপ পুরস্কার দিয়ে আসছে ১৯৯৩ সালে প্রতিষ্ঠিত ওয়ার্ল্ড ট্রাভেল অ্যাওয়ার্ডস। এ অ্যাওয়ার্ড স্বীকৃতির ক্ষেত্রে বিশ্বজুড়ে উৎকর্ষের চূড়ান্ত স্মারক হিসেবে বিবেচিত। এ বছর এ অ্যাওয়ার্ডের ২৫ বছর পূর্তি উদযাপিত হচ্ছে।  পর্যটন ও ভ্রমণখাতের পেশাদার এবং এ খাত সংশ্লিষ্ট ব্যবসায়ী ও পর্যটকদের ভোটের মাধ্যমে বিগত বারো মাসে প্রতিষ্ঠানের মানসম্পন্ন সেবাদানের উৎকর্ষের অঙ্গীকারের বিবেচনায় ওয়ার্ল্ড ট্রাভেল অ্যাওয়ার্ড প্রদান করা হয়।  ইত্তেফাকনূহু