Serial,Title,Date,Author,News
4557,২০৩০ সালের আগেই এসডিজির অনেক লক্ষ্য অর্জন সম্ভব অর্থমন্ত্রী,2016-12-19,ইত্তেফাক রিপোর্ট,অর্থমন্ত্রী আবুল মাল আবদুল মুহিত আশা প্রকাশ করে বলেছেন যেভাবে বাংলাদেশ সহস্রাব্দ উন্নয়ন লক্ষ্য এমডিজি অর্জনে সাফল্য দেখিয়েছে তেমনি ২০৩০ সালের মধ্যে টেকসই উন্নয়ন লক্ষ্য এসডিজি অর্জনে সফল হবে। এমডিজিতে অনেক লক্ষ্য ২০১৫ সালের আগেই বাংলাদেশ পূরণ করেছে। তেমনি দারিদ্র্য বিমোচন শিক্ষা স্বাস্থ্যসহ অনেক লক্ষ্য নির্ধারিত সময়ের মধ্যেই অর্জন সম্ভব। গতকাল রাজধানীর সিরডাপ মিলনায়তনে ইন্টার প্রেস সার্ভিস এবং ইউএন ফাউন্ডেশন আয়োজিত দুদিনব্যাপী সাংবাদিকদের নিয়ে আয়োজিত কর্মশালার উদ্বোধনকালে তিনি এ আশাবাদ ব্যক্ত করেন।  এসময় অর্থমন্ত্রী আরো বলেন দারিদ্র্য বিমোচনে টেকসই পদক্ষেপ নিতে হবে যাতে করে পুনরায় কেউ দারিদ্র্যসীমায় চলে না আসে। তবে স্বাভাবিকভাবে ৭ থেকে ১২ শতাংশ মানুষ রাষ্ট্রের উপর নির্ভরশীল থাকবে। এটি প্রতিটি রাষ্ট্রেই থাকে। উপকূলীয় অনগ্রসর মানুষ ও অক্ষম বা প্রতিবন্ধী থাকবে যাদের দায়িত্ব রাষ্ট্রই নিয়ে থাকে। তিনি বলেন আমাদের অবশ্যই একটি সমস্যা মোকাবিলা করতে হবে আর সেটি হলো জলবায়ু পরিবর্তন জনিত অভিঘাত। এটি উন্নত বিশ্বের সৃষ্ট কিন্তু এজন্য আমরা ক্ষতিগ্রস্ত হচ্ছি। তিনি আরো বলেন জলবায়ু পরিবর্তনের প্রভাব মোকাবিলায় অর্থ সংগ্রহে ৬ বছর ধরে সোচ্চার ছিলাম কিন্তু সেরকম তহবিল সংগ্রহ করা যায়নি। জলবায়ু পরিবর্তন জনিত প্রভাব মোকাবিলায় সরকার নিজস্ব সম্পদ ব্যবহার করছে বলেও তিনি উল্লেখ করেন। উদ্বোধনী অনুষ্ঠানে আরো উপস্থিত ছিলেন ইউএনডিপির আবাসিক সমন্বয়কারী রাবার্ট ডি ওয়াটকিন্স। বিশিষ্ট অর্থনীতিবিদ পিকেএসএফ এর চেয়ারম্যান ড. কাজী খলীকুজ্জমান আহমদ ইন্টার প্রেস সার্ভিসের মহাপরিচালক ফারহানা হক রহমান এবং আইপিএসএর দক্ষিণ এশীয় প্রতিনিধি শহিদুজ্জামান।  খলীকুজ্জমান আহমদ বলেন এমডিজির লক্ষ্য অনুযায়ী বাংলাদেশ দারিদ্র্য হ্রাস শিক্ষা স্বাস্থ্যসহ অনেক সূচকে সাফল্য দেখিয়েছে। আমাদের এখন বহুমাত্রিক দারিদ্র্যতা কমাতে হবে। পাশাপাশি ধনীগরিব বৈষম্য কমিয়ে আনতে হবে। দেশে এখনো পুষ্টির সমস্যা রয়েছে এগুলোকে দূর করতে হবে। কর্মশালায় বিভিন্ন পর্যায়ে বেসরকারি গবেষণা প্রতিষ্ঠান সেন্টার ফর পলিসি ডায়ালগের সিপিডি সম্মানীয় ফেলো ড. দেবপ্রিয় ভট্টাচার্য বিশ্বব্যাংকের ঢাকা অফিসের প্রধান অর্থনীতিবিদ ড. জাহিদ হোসেন মানুষের জন্য ফাউন্ডেশনের নির্বাহী পরিচালক শাহীন আনাম বিভিন্ন বিষয়ে উপস্থাপনা পেশ করেন। ইত্তেফাকএএন