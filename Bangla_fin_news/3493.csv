Serial,Title,Date,Author,News
3493,বৈশাখ হালখাতায় ৮৫০ কোটি টাকার রাজস্ব আয়,2018-04-25,অনলাইন ডেস্ক,রাজস্ব হালখাতা ও বৈশাখ উৎসব থেকে জাতীয় রাজস্ব বোর্ড এনবিআর ৮৫০ কোটি টাকার রাজস্ব আয় করেছে। করদাতাদের সঙ্গে সুসম্পর্ক তৈরি এবং বকেয়া রাজস্ব আহরণে দ্বিতীয়বারের মতো সারাদেশে আয়কর ও ভ্যাট অফিসে রাজস্ব হালখাতা ও বৈশাখ উৎসবের আয়োজন করে এনবিআর। এতে করদাতাদের অভূতপূর্ব সাড়া মিলেছে।  এনবিআরের জ্যেষ্ঠ তথ্য কর্মকর্তা সৈয়দ এ মুমেন জানান এবারের রাজস্ব হালখাতা ও বৈশাখ উৎসবে বিপুলসংখ্যক করদাতা অংশগ্রহণ করে। তাদের কাছ থেকে ৮৫০ কোটি টাকার রাজস্ব পাওয়া গেছে। এর মধ্যে আয়কর থেকে পাওয়া গেছে ৭৫০ কোটি মূল্য সংযোজন কর ভ্যাট থেকে আসছে ৬১ কোটি এবং শুল্ক বাবদ ৩৯ কোটি টাকার রাজস্ব আয় হয়েছে। উল্লেখ্য গতবছর রাজস্ব হালখাতা থেকে আয়ের পরিমাণ ছিল ৭৫৫ কোটি টাকা।  দেশব্যাপী বিভিন্ন করাঞ্চল ভ্যাট ও কাস্টমস্ অফিসে আলাদাভাবে রাজস্ব হালখাতা ও বৈশাখ উৎসবের আয়োজন করা হয়। প্রতিটি করাঞ্চল এবং ভ্যাট ও কাস্টমস্ অফিসে করদাতারা উৎসবমুখর পরিবেশে রাজস্ব পরিশোধ করেন। বকেয়া কর প্রদানের পর করদাতাদের উপহার হিসেবে রাজস্ব প্রশাসন বই প্রদান করে।  ইত্তেফাকএমআই