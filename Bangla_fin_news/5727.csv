Serial,Title,Date,Author,News
5727,সমঝোতার ভিত্তিতে বিজিএমইএ’র নতুন কমিটি,2015-09-22,অনলাইন ডেস্ক,সমঝোতার ভিত্তিতে আগামী দুই বছরের জন্য বাংলাদেশ পোশাক প্রস্তুতকারক ও রফতানিকারক সমিতি বিজিএমইএর সভাপতি নির্বাচিত হয়েছেন স্টার্লিং ডেনিম লিমিটেডের ব্যবস্থাপনা পরিচালক সিদ্দিকুর রহমান। মঙ্গলবার বিজিএমইএ ভবনের নূরুল কাদের মিলনায়তনে সংগঠনটির ৩২তম সাধারণ সভায় ৩৫ সদস্য বিশিষ্ট কমিটি ঘোষণার পর সাবেক সভাপতি আতিকুল ইসলাম নতুন সভাপতির কাছে দায়িত্ব হস্তান্তর করেন।  দায়িত্ব গ্রহণের পর তাৎক্ষণিক প্রতিক্রিয়ায় সিদ্দিকুর রহমান বলেন দেশের এক কোটি মানুষ প্রত্যক্ষ ও পরোক্ষভাবে এ শিল্পের সঙ্গে জড়িত। দেশের পোশাকশিল্প ভালো থাকলে বাংলাদেশ ভালো থাকবে। আগামী দুইতিন বছরের মধ্যে বাংলাদেশের পোশাক শিল্প বিশ্বে মাথা উঁচু করে দাঁড়াবে। আগামী দুই বছরের দায়িত্ব পালনকালে বর্তমান কমিটির করণীয় এবং দিকনির্দেশনামূলক ১৫৮ পৃষ্ঠার রোডম্যাপ বুকও তুলে দেয়া হয়। এবার কমিটির পরিচালক পদের সংখ্যা ২৭ থেকে ৩৫এ উন্নীত করা হয়েছে। তাদের মধ্য থেকে সহসভাপতি করা হয়েছে সাতজনকে।  কমিটির সিনিয়র সহসভাপতিরা হলেন এমএন নিটওয়্যারের ব্যবস্থাপনা পরিচালক মহিউদ্দিন আহমেদ ও জেইন্ট অ্যাপারেলসর ব্যবস্থাপনা পরিচালক ফারুক হাসান। অপর পাঁচজন সহসভাপতি হলেন সেহা ডিজাইন বিডি লিমিটেডের ব্যবস্থাপনা পরিচালক এসএম মান্নান এভারগ্রিন সোয়েটার লিমিটেডের ব্যবস্থাপনা পরিচালক মোহাম্মদ নাসির রাইজিং অ্যাপারেলসর ব্যবস্থাপনা পরিচালক মাহমুদ হাসান খান বাবু বান্দো ফ্যাশন লিমিটেডের ব্যবস্থাপনা পরিচালক ফেরদৌস পারভীন বিভন এবং ফারমিন ফ্যাশন ডিজাইন লিমিটেডের ব্যবস্থাপনা পরিচালক মো. ফেরদৌস। সভায় ঢাকার পোশাক মালিকরা ছাড়াও বিগত কমিটির বিভিন্ন পর্যায়ের নেতারা উপস্থিত ছিলেন।