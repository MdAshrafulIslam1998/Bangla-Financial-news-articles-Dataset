Serial,Title,Date,Author,News
212,দুধসহ সব ধরনের পণ্যের দাম বাড়ালো মিল্ক ভিটা,2022-06-01,ইত্তেফাক ডেস্ক,দুধসহ সব ধরনের পণ্যের দাম বাড়িয়েছে সরকারি প্রতিষ্ঠান বাংলাদেশ দুগ্ধ উৎপাদনকারী সমবায় ইউনিয়ন লিমিটেড মিল্ক ভিটা। নতুন দাম অনুযায়ী গ্রাহক পর্যায়ে প্রতি লিটার প্যাকেটজাত তরল দুধে ৫ টাকা বাড়িয়ে দাম নির্ধারণ করা হয়েছে ৮০ টাকা। আগে যা ৭৫ টাকা ছিল। এ ছাড়া আধা লিটারের প্যাকেট ৪০ টাকা থেকে বাড়িয়ে ৪৫ টাকা করা হয়েছে। ২৫০ মিলি প্যাকেটের দাম নির্ধারণ করা হয়েছে ২৫ টাকা যা এতদিন বিক্রি হয়েছে ২২ টাকায়। বুধবার ১ জুন থেকে এ দাম কার্যকর হয়েছে বলে জানিয়েছেন বাংলাদেশ দুগ্ধ উৎপাদনকারী সমবায় ইউনিয়ন লিমিটেডএর ব্যবস্থাপক বিপণনমিরপুর শহীদুর রহমান। তিনি বলেন দুদিন আগে ২৯ মে দাম বাড়ানোর বিষয়ে সিদ্ধান্ত হয়েছে। মিল্ক ভিটা পাস্তুরিত তরল দুধ টোল্ড মিল্ক ফ্লেভার্ড মিল্ক ঘি মাখন ননিযুক্ত গুঁড়া দুধ ননিবিহীন গুঁড়া দুধ মিষ্টি দই টক দই রসগোল্লা সন্দেশ চিজ কেকসহ ২২ ধরনের পণ্য বাজারজাত করে আসছে। সব ধরনের পণ্যের দামই বাড়ানো হয়েছে বলে জানা গেছে। সংস্থাটির দাবি গোখাদ্যসহ সব ধরনের পণ্যের দাম বেড়ে যাওয়ায় উৎপাদন ও সরবরাহ খরচ বেড়েছে। এছাড়া বাজারের সঙ্গে বাস্তবতার নিরিখে সমন্বয় করতে দাম বাড়ানো হয়েছে। এ বিষয়ে মিল্ক ভিটার মহাব্যবস্থাপক বিপণন মইনুল হক চৌধুরী বলেন এখন গোখাদ্য থেকে শুরু করে সব ধরনের পণ্যের দাম অস্বাভাবিকভাবে বেড়ে গেছে। পশুর খাদ্যে দাম প্রায় দ্বিগুণ হয়ে গেছে। এছাড়া বেসরকারি প্রতিষ্ঠানগুলোও দাম বাড়িয়েছে। সবকিছু বিবেচনায় নিয়ে আগেই দাম বাড়ানোর সিদ্ধান্ত নেওয়া হয়েছিল। আজ থেকে কার্যকর হয়েছে। তিনি আরও জানান গত ১৩ মার্চ স্থানীয় সরকার পল্লী উন্নয়ন ও সমবায় মন্ত্রণালয় সম্পর্কিত সংসদীয় কমিটির বৈঠক শেষে মিল্ক ভিটার পণ্যের দাম বাড়ানোর সুপারিশ করা হয়। পরে এক সংবাদ বিজ্ঞপ্তিতে এ বিষয়ে জানানো হয়।