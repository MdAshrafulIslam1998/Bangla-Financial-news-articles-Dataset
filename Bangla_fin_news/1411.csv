Serial,Title,Date,Author,News
1411,লকডাউনে আরো সাড়ে ৫ হাজার কোটি টাকা ফিরেছে শেয়ারবাজারে,2021-04-25,ইত্তেফাক রিপোর্ট,কঠোর লকডাউনের মধ্যেও শেয়ারবাজারে আরো সাড়ে ৫ হাজার কোটি টাকা বাজার মূলধন ফিরেছে বিদায়ি সপ্তাহে। শুধু বাজার মূলধনই নয় বিদায়ি সপ্তাহে শেয়ারবাজারের সব সূচক বেড়েছে। একই সঙ্গে বেড়েছে টাকার পরিমাণে লেনদেন এবং বেশির ভাগ প্রতিষ্ঠানের শেয়ার ও ইউনিট দর।জানা গেছে সপ্তাহের প্রথম কার্যদিবস রবিবার লেনদেন শুরুর আগে ডিএসইতে বাজার মূলধন ছিল ৪ লাখ ৬২ হাজার ৭৫৪ কোটি ৩৯ লাখ ১২ হাজার টাকায়। আর সপ্তাহের শেষ কার্যদিবস বৃহস্পতিবার লেনদেন শেষে বাজার মূলধন দাঁড়ায় ৪ লাখ ৬৮ হাজার ৩১৬ কোটি ৮১ লাখ ৭২ হাজার টাকায়। অর্থাত্ সপ্তাহের ব্যবধানে বিনিয়োগকারীরা ৫ হাজার ৫৬২ কোটি ৪২ লাখ ৬০ হাজার টাকা বাজার মূলধন ফিরে পেয়েছে।বিদায়ি সপ্তাহে ঢাকা স্টক এক্সচেঞ্জে ডিএসই ৪ হাজার ২৫৯ কোটি ৮৭ লাখ ৪৫ হাজার ৭৮৯ টাকার লেনদেন হয়েছে। যা আগের সপ্তাহ থেকে ২ হাজার ২৪০ কোটি ৬৫ লাখ ৪৪ হাজার ৮৬৭ টাকা বা ১১১ শতাংশ বেশি হয়েছে। আগের সপ্তাহে লেনদেন হয়েছিল ২ হাজার ১৯ কোটি ২২ লাখ ৯২২ টাকার।  ডিএসইতে বিদায়ি সপ্তাহে গড় লেনদেন হয়েছে ৮৫১ কোটি ৯৭ লাখ ৪৯ হাজার ১৫৮ টাকার। আগের সপ্তাহে গড় লেনদেন হয়েছিল ৫০৪ কোটি ৮০ লাখ ৫০ হাজার ২৩০ টাকার। অর্থাত্ সপ্তাহের ব্যবধানে ডিএসইতে গড় লেনদেন ৩৪৭ কোটি ১৬ লাখ ৯৮ হাজার ৯২৮ টাকা বেশি হয়েছে।সপ্তাহের ব্যবধানে ডিএসইর প্রধান সূচক ডিএসইএক্স ১২৪ দশমিক ৮৪ পয়েন্ট বা ২ দশমিক ৩৫ শতাংশ বেড়ে দাঁড়িয়েছে ৫ হাজার ৪৩৫ দশমিক ০৩ পয়েন্টে। অন্য সূচকগুলোর মধ্যে শরিয়াহ সূচক ২৮ দশমিক ৩১ পয়েন্ট বা ২ দশমিক ৩৪ শতাংশ এবং ডিএসই৩০ সূচক ৬০ দশমিক ৭৩ পয়েন্ট বা ৩ শতাংশ বেড়ে দাঁড়িয়ে যথাক্রমে ১ হাজার ২৩৭ দশমিক ৩৯ পয়েন্ট এবং ২০৮৭ দশমিক ৫৫ পয়েন্টে।বিদায়ি সপ্তাহে ডিএসইতে মোট ৩৬৯টি প্রতিষ্ঠান শেয়ার ও ইউনিট লেনদেনে অংশ নিয়েছে। প্রতিষ্ঠানগুলোর মধ্যে দর বেড়েছে ২০৬টির বা ৫৫ দশমিক ৮৩ শতাংশের কমেছে ১০০টির বা ২৭ দশমিক ১০ শতাংশের এবং অপরিবর্তিত রয়েছে ৬৩টির বা ১৭ দশমিক ০৭ শতাংশের শেয়ার ও ইউনিট দর।  অন্য শেয়ারবাজার চট্টগ্রাম স্টক এক্সচেঞ্জে সিএসই বিদায়ি সপ্তাহে টাকার পরিমাণে লেনদেন হয়েছে ১৯৮ কোটি ৪৬ লাখ ৮২ হাজার ৪৯৪ টাকার। আর আগের সপ্তাহে লেনদেন হয়েছিল ৭৩ কোটি ৪৪ লাখ ৫০ হাজার ৯৪৪ টাকার। অর্থাত্ সপ্তাহের ব্যবধানে সিএসইতে লেনদেন ১২৫ কোটি ২ লাখ ৩১ হাজার ১৫৫ টাকা বা ১৭০ শতাংশ বেড়েছে।সপ্তাহটিতে সিএসইর সার্বিক সূচক সিএএসপিআই ৩৪৪ দশমিক ৩৯ পয়েন্ট বা ২ দশমিক ২৩ শতাংশ বেড়ে দাঁড়িয়েছে ১৫ হাজার ৭২৩ দশমিক ৬০ পয়েন্টে। সিএসইর অন্য সূচকগুলোর মধ্যে সিএসসিএক্স ২০৭ দশমিক ৭১ পয়েন্ট বা ২ দশমিক ২৩ শতাংশ সিএসই৩০ সূচক ২৩৫ দশমিক ৪৪ পয়েন্ট বা ১ দশমিক ৯৯ শতাংশ সিএসই৫০ সূচক ২৮ দশমিক ১১ পয়েন্ট বা ২ দশমিক ৪১ শতাংশ এবং সিএসআই ১৫ দশমিক ৯৪ পয়েন্ট বা ১ দশমিক ৬৩ শতাংশ বেড়ে দাঁড়িয়েছে যথাক্রমে ৯ হাজার ৪৮৫ দশমিক ৫২ পয়েন্ট ১২ হাজার ৬০ দশমিক ১৯ পয়েন্টে ১ হাজার ১৯৬ দশমিক ৯৩ পয়েন্টে এবং ৯৯২ দশমিক ০৭ পয়েন্টে।সপ্তাহ জুড়ে সিএসইতে ৩০৫টি প্রতিষ্ঠানের শেয়ার ও ইউনিট লেনদেনে অংশ নিয়েছে। প্রতিষ্ঠানগুলোর মধ্যে ১৭১টির বা ৫৬ দশমিক ০৬ শতাংশের দর বেড়েছে ৮৮টির বা ২৮ দশমিক ৮৫ শতাংশের কমেছে এবং ৪৬টির বা ১৫৫ দশমিক ০৮ শতাংশের দর অপরিবর্তিত রয়েছে।ইত্তেফাকএমএএম