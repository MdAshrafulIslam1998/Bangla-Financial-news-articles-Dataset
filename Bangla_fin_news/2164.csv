Serial,Title,Date,Author,News
2164,স্বর্ণ আমদানি করলে আর ভ্যাট দিতে হবে না,2020-06-11,অনলাইন ডেস্ক,এবারের বাজেটে যেসব পণ্যের দাম কমছে এমন তালিকায় আছে স্বর্ণের নামও। ২০২০২১ অর্থবছরের প্রস্তাবিত বাজেটে স্বর্ণ আমদানির ওপর ভ্যাট প্রত্যাহার করায় স্বর্ণের দাম কমে গেলো। তাই এখন থেকে বিদেশ থেকে স্বর্ণ আমদানি করলে সরকারকে ভ্যাট দিতে হবে না।যা বর্তমানে স্বর্ণ আমদানির ওপর ১৫ শতাংশ ভ্যাট আরোপিত ছিল।বৃহস্পতিবার  ১১ জুন বিকাল সাড়ে ৩টায় বাজেট পেশ করেন অর্থমন্ত্রী আ হ ম মুস্তফা কামাল। এবারের বাজেটের আকার ধরা হয়েছে ৫ লাখ ৬৮ হাজার কোটি টাকা।এর আগে দুপুরে বাজেট প্রস্তাবে অনুমোদন দেয় মন্ত্রিসভা। জতীয় সংসদে প্রধানমন্ত্রী শেখ হাসিনার সভাপতিত্বে এক বিশেষ মন্ত্রিসভার বৈঠকে এ সিদ্ধান্ত হয়। ওই বৈঠকে আগামী বাজেটের অনুমোদন দেয়া হয়েছে বলে সংসদ সচিবালয় সূত্রে জানা গেছে।অর্থমন্ত্রী আ হ ম মুস্তফা কামালের এটি দ্বিতীয় বাজেট। এবারের বাজেটের শিরোনাম অর্থনৈতিক উত্তরণ ও ভবিষ্যৎ পথ পরিক্রমা।ইত্তেফাকএসআই