Serial,Title,Date,Author,News
3573,কমছে সোনার দাম,2018-03-19,ইত্তেফাক রিপোর্ট,প্রায় দুই মাসের ব্যবধানে সোনার দাম এবার কমেছে। নতুন বছরে দ্বিতীয় দফায় বাড়ার পর অলংকার তৈরিতে সবচেয়ে বেশি ব্যবহৃত এ ধাতুর দাম এবার কমলো। আজ সোমবার থেকে প্রতি ভরি সোনা ৯৯১ টাকা থেকে এক হাজার ২৮২ টাকা পর্যন্ত কমছে। বাংলাদেশ জুয়েলার্স সমিতি বাজুস এক বিজ্ঞপ্তিতে গতকাল রবিবার নতুন এ মূল্য সম্পর্কে জানিয়েছে। এরআগে জানুয়ারি মাসের ২৬ তারিখ থেকে সোনার দাম বেড়েছিল। আন্তর্জাতিক বাজারের সঙ্গে সঙ্গতি রেখে দেশের বাজারে সোনার দাম নির্ধারণ করা হয় বলে দাবি বাজুসের।  বাজুস নির্ধারিত নতুন মূল্য তালিকায় দেখা গেছে সবচেয়ে ভাল মানের অর্থাত্ ২২ ক্যারেটের সোনা প্রতি ভরি ১১ দশমিক ৬৬৪ গ্রাম বিক্রি হবে ৫০ হাজার ৯৭২ টাকা দরে। গতকাল রবিবার পর্যন্ত এ মানের সোনার ভরিপ্রতি বিক্রিমূল্য ছিল ৫২ হাজার ২৫৪ টাকা। অর্থাত্ প্রতি ভরিতে এ মানের সোনার দাম এক হাজার ২৮২ টাকা কমেছে। ২১ ক্যারেটের সোনার ভরিতে দাম কমেছে এক হাজার ২২৫ টাকা।  আজ সোমবার থেকে পরবর্তী দাম নির্ধারণ না হওয়া পর্যন্ত ২১ ক্যারেটের সোনা ভরিপ্রতি বিক্রি হবে ৪৮ হাজার ৬৯৭ টাকা দরে। আগে এ মানের প্রতি ভরি সোনার বিক্রিমূল্য ছিল ৪৯ হাজার ৯২২ টাকা। আর ১৮ ক্যারেটের সোনা ভরিপ্রতি বিক্রি দর দাঁড়িয়েছে ৪৪ হাজার ৬৭৩ টাকা। গতকাল পর্যন্ত এ মানের সোনার ভরিপ্রতি দাম ছিল ৪৩ হাজার ১৫৬ টাকা। অর্থাত্ ভরিতে দাম কমেছে এক হাজার ৫০ টাকা। আর সনাতন পদ্ধতির সোনা ভরিপ্রতি ২৭ হাজার ৪১০ টাকার বদলে আজ থেকে বিক্রি হবে ২৬ হাজার ৪১৯ টাকায়। অর্থাত্ ভরিতে ৯৯১ টাকা কমেছে। এদিকে সোনার দাম কমলেও অপরিবর্তিত রয়েছে রূপার দাম। ২১ ক্যাডমিয়ামের প্রতি ভরি রুপার বিক্রিমূল্য এক হাজার ৫০ টাকা।