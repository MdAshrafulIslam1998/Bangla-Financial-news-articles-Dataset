Serial,Title,Date,Author,News
5578,ডিএসই বাজারে এসেই লেনদেনে শীর্ষে সিমটেক্স,2015-11-23,অনলাইন ডেস্ক,ডিএসই বাজারে আসার পর প্রথম দিনেই লেনদেনের শীর্ষে উঠে এসেছে সিমটেক্স ইন্ডাস্ট্রিজ লিমিটেড। সোমাবার ঢাকা স্টক এক্সচেঞ্জের ডিএসই ওয়েবসাইটেএ দেখা যায় পুঁজিবাজারে আসা এই প্রতিষ্ঠানের শেয়ার লেনদেন হয়েছে ২৯ কোটি টাকার।  প্রাথমিক শেয়ার বিক্রির জন্য প্রতিষ্ঠানটি গত ৬ সেপ্টেম্বর থেকে ১৪ সেপ্টেম্বর পর্যন্ত আবেদন গ্রহণ করে দেশি ও প্রবাসী উভয় বিনিয়োগকারীদের জন্য এই সময় নির্ধারিত ছিল।  পুঁজিবাজারে ৩ কোটি শেয়ার ছেড়ে ৬০ কোটি টাকা সংগ্রহ করে সিমটেক্স ইন্ডাস্ট্রিজ। ১০ টাকা অভিহিত মূল্যের সঙ্গে ১০ টাকা প্রিমিয়ামসহ ২০ টাকা মূল্যের শেয়ার ইস্যুর জন্য কোম্পানিটি বিএসইসির অনুমোদন পেয়েছিল।  ২০১৪ সালের ৩০ জুন শেষ হওয়া হিসাব বছরের নিরীক্ষিত আর্থিক প্রতিবেদন অনুযায়ী সিমটেক্স ইন্ডাস্ট্রিজের শেয়ার প্রতি আয় ইপিএস ছিল ৩ টাকা ৩৩ পয়সা নেট অ্যাসেট ভ্যালু এনএভি হয়েছে ১৯ টাকা ৬০ পয়সা। বিডি নিউজ।