Serial,Title,Date,Author,News
598,বাণিজ্য মেলায় ক্রেতা বাড়ার আশায় ব্যবসায়ীরা,2022-01-06,ইত্তেফাক রিপোর্ট,বাণিজ্য মেলা উদ্বোধনের পাঁচ দিন হয়ে গেলেও এখনো ক্রেতাদর্শনার্থীদের সমাগম কম। এখন পর্যন্ত উদ্বোধনের দিন শনিবারই সর্বোচ্চসংখ্যক ক্রেতাদর্শনার্থীর সমাগম ছিল মেলায়।  তবে ব্যবসায়ীরা বলেছেন প্রথম বারের মতো পূর্বাচলে স্থায়ী কমপ্লেক্সে মেলার আয়োজন করা হয়েছে। তাই মেলা কতটা জমবে তা নিয়ে কিছুটা আশঙ্কা তাদের মধ্যেও রয়েছে। তবে সাধারণত মেলা জমে ছুটির দিনগুলোতে। উদ্বোধনের পর ছুটির দিন একটাও আসেনি। আশা করছি শুক্র ও শনিবার মেলা জমবে। বুধবার ৫ জানিয়ারি মেলা প্রাঙ্গণে ঘুরে দেখা যায় দর্শনার্থীরা আসছেন। মেলার বিভিন্ন স্টল ঘুরে ঘুরে দেখছেন। টুকটাক কিছু কেনাকাটাও করছেন। তবে এখনো অনেক স্টলের নির্মাণকাজই শেষ হয়নি। তবে শ্রমিকরা দিনরাত কাজ করায় এ সপ্তাহেই স্টলের নির্মাণকাজ শেষ হবে বলে বরাদ্দপ্রাপ্তরা জানিয়েছেন। তারা বলেন অনেকেই স্টলের বরাদ্দ পেয়েছে দেরিতে। ফলে তাদের কাজ শুরু করতেও দেরি হয়েছে। গতকাল রাজধানীর শ্যামলী থেকে মেলায় এসেছেন শফিকুল ইসলাম। তিনি বলেন কয়েক দিন ধরেই মেলায় আসার পরিকল্পনা ছিল। কুড়িলকাঞ্চনব্রিজ পর্যন্ত নির্মাণাধীন সড়ক খুলে দেওয়ায় মেলায় এসেছি। কৃষি ব্যাংকের এজিএম লায়ন আজাহার আলী ভুঁইয়া বলেন অফিস শেষে সন্ধ্যা ৬টায় মেলায় এসেছি। কেনাকাটা শেষ না করেই ৯টার মধ্যেই মেলা থেকে বের হতে হবে। সেক্ষেত্রে চাকরিজীবীদের সুবিধার জন্য রাত ১০টা পর্যন্ত মেলা খোলা থাকলে ভালো হয়। মিরপুরের বাসিন্দা হাকিম আলী বলেন আগারগাঁওয়ে বাণিজ্য মেলা জমজমাট হতো। এখানে সেভাবে মেলা জমেনি। এজন্য আরও প্রচারপ্রচারণা প্রয়োজন বলে তিনি মনে করেন। মেলায় অংশ নেওয়া কুষ্টিয়ার নুরুল টেক্সটাইল ইন্ডাস্ট্রিজের ব্যবস্থাপক আবদুর রহিম বলেন মেলায় ক্রেতাদর্শনার্থীর সংখ্যা বাড়বে এই আশায় আছি। তিনি বলেন কেনাবেচা ভালো না হলে আর্থিক লোকসানের সম্মুখীন হতে হবে। বাণিজ্য মন্ত্রণালয় সূত্র জানিয়েছে করোনা মহামারির কারণে এবার মেলায় স্টলের সংখ্যা কমানো হয়েছে। একই কারণে গত বছর বাণিজ্য মেলা অনুষ্ঠিত হয়নি। প্রতিদিন সকাল ১০টায় শুরু হয়ে মেলা খোলা থাকছে রাত ৯টা পর্যন্ত। তবে সাপ্তাহিক ছুটির দিনে রাত ১০টা পর্যন্ত মেলা খোলা থাকবে। মেলার প্রবেশমূল্য প্রাপ্তবয়স্কদের ৪০ টাকা ও শিশুদের ২০ টাকা। বাণিজ্য মেলায় ক্রেতাদর্শনার্থীদের যাতায়াতের সুবিধার্থে মেলা কর্তৃপক্ষ বিআরটিসি দোতলা বাসের ব্যবস্থা করেছে। প্রতিদিন কুড়িল বিশ্বরোড ফ্লাইওভার থেকে মেলা প্রাঙ্গণে ৩০টি বিআরটিসির বাস চলছে। ভাড়া জনপ্রতি ৩০ টাকা। দর্শনার্থীর সংখ্যা বাড়লে বাসের সংখ্যাও বাড়ানো হবে মেলার আয়োজক ইপিবি জানিয়েছে।