Serial,Title,Date,Author,News
6430,মোবাইলে হাজার টাকার বেশি লেনদেনে নিষেধাজ্ঞা,2015-04-27,ইত্তেফাক রিপোর্ট,তিন সিটি করপোরেশন নির্বাচন সামনে রেখে মঙ্গলবার রাত ১২টা পর্যন্ত মোবাইল ফোনে এক হাজার টাকার বেশি রিচার্জ বা কোনো ধরনের আর্থিক লেনদেন না করার নির্দেশ দিয়েছে বাংলাদেশ ব্যাংক। সোমবার কেন্দ্রীয় ব্যাংক এই সংক্রান্ত বিজ্ঞপ্তি জারি করে।  বাংলাদেশ ব্যাংকের বিজ্ঞপ্তিতে বলা হয় দেশের সব মোবাইল ফাইন্যান্সিয়াল সার্ভিসেসের গ্রাহক পর্যায়ে ক্যাশইন ক্যাশআউট ব্যক্তি হতে ব্যক্তি পি টু পি মার্চেন্ট পেমেন্ট ও মোবাইল টপআপের লেনদেন সীমা সর্বোচ্চ এক হাজার টাকা নির্ধারণ করা হয়েছে। এ বিষয়ে কার্যকর ব্যবস্থা গ্রহণের জন্য মোবাইল ফাইন্যান্সিয়াল সার্ভিসেস প্রদানকারী ব্যাংক ও সাবসিডিয়ারি প্রতিষ্ঠানগুলোকে পরামর্শ প্রদান করা হয়েছে।