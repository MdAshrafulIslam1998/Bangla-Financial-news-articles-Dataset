Serial,Title,Date,Author,News
5845,শিল্পখাতে বিদ্যুৎ সংযোগ উন্মুক্ত,2015-08-27,অনলাইন ডেস্ক,শিল্পখাতে নতুন বিদ্যুৎ সংযোগ দেওয়ার ওপর থেকে কড়াকড়ি তুলে নিয়েছে সরকার। বৃহস্পতিবার বিদ্যুৎ জ্বালানি ও খনিজ সম্পদ মন্ত্রণালয়ের এক সংবাদ বিজ্ঞপ্তিতে বলা হয় বিদ্যুৎ উৎপাদনের সক্ষমতা বাড়ায় সরকার শিল্পসহ সকল খাতে বিদ্যুৎ সংযোগ উন্মুক্ত ও সহজতর করার সিদ্ধান্ত নিয়েছে।  বিপুল পরিমাণ বিদ্যুৎঘাটতির কারণে ২০১০ সালের নভেম্বরে শিল্পখাতে নতুন সংযোগ দেয়া সীমিত করার নির্দেশনা দেওয়া হয়েছিল। বিদ্যুৎ জ্বালানি ও খনিজ সম্পদ প্রতিমন্ত্রী মো. নসরুল হামিদ বিপু বলেন এখন কোনো গ্রাহক বা কোনো শিল্প প্রতিষ্ঠান আবেদন করলেই সংশ্লিষ্ট বিদ্যুৎ বিতরণকারী প্রতিষ্ঠান সংযোগ দেবে।  দশ মেগাওয়াট পর্যন্ত চাহিদার শিল্পপ্রতিষ্ঠানের আবেদনে সংশ্লিষ্ট বিতরণকারী প্রতিষ্ঠানই সংযোগ দিতে পারবে। তবে চাহিদা দশ মেগাওয়াটের বেশি হলে মন্ত্রণালয়ের অনুমতি লাগবে।  গত তিন বছরে ছোট কিছু শিল্প কারখানা নতুন সংযোগ পেলেও বড় ও বেশি চাহিদার শিল্প কারখানার ক্ষেত্রে কড়াকড়ি ও শর্ত দেওয়া ছিল। এই কড়াকড়ি তুলে নেওয়ার জন্য দীর্ঘদিন ধরে দাবি জানিয়ে আসছিলেন ব্যবসায়ীরা।  প্রতিমন্ত্রী বলেন বিদ্যুতের উৎপাদন আগে কম থাকায় বড় কারখানায় নতুন সংযোগ দেওয়া বন্ধ ছিল। এখন উৎপাদন বাড়ায় সংযোগ উন্মুক্ত করে দেওয়ার সিদ্ধান্ত হয়েছে। বিদ্যুৎ বিভাগের তথ্য অনুযায়ী গত ২০১৪১৫ অর্থ বছরে মোট ৩৬ হাজার শিল্প প্রতিষ্ঠানে নতুন বিদ্যুৎ সংযোগ দেওয়া হয়। আর আবাসিক খাতে দেওয়া হয় ১৮ লাখ নতুন সংযোগ। সূত্র ফোকাস বাংলা