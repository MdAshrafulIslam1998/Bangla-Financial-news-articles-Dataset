Serial,Title,Date,Author,News
6202,‌‘মেধাসত্ত্ব রক্ষার আন্দোলনে সহায়তা করবে সরকার’,2015-06-13,ইত্তফোক রিপোর্ট,দেশীয় পণ্য রক্ষায় মেধাসত্ত্ব সংরক্ষণের যে কোন আন্দোলনে সরকার সব ধরনের সহায়তা করবে বলে জানিয়েছেন বাণিজ্যমন্ত্রী তোফায়েল আহমেদ।  শনিবার রাজধানীর র্যাডিসন হোটেলে দেশের মেধাসত্ত্ব রক্ষায় জনসচেতনতামূলক ক্যাম্পেইনের উদ্ধোধনী অনুষ্ঠানে প্রধান অতিথির বক্তব্যে মন্ত্রী এসব কথা বলেন।  বাণিজ্যমন্ত্রী বলেন শিল্প বিজ্ঞান সঙ্গীত যে খাত হোক না কেন এর মেধাসত্ত্ব রক্ষা করা আমাদের সবার দায়িত্ব। সরকার এ ব্যাপরে যথেষ্ট সচেতন রয়েছে। দেশীয় পণ্য রক্ষায় মেধা সত্ত্ব সংরক্ষণের যে কোন আন্দোলনে সরকার সব ধরনের সহায়তা প্রদানে প্রস্তুত আছে।  দেশের মেধাসত্ত্ব রক্ষায় নকল রুখবো চোরাচালন রুখবো রাজস্ব বাড়াবো দেশ গড়বো এই শ্লোগানকে সামনে রেখে ইন্টেলেকচুয়াল প্রপার্টি এ্যাসেসিয়েশন বাংলাদেশ আইপিএবি দেশব্যাপী এই জনসচেতনতামূলক ক্যাম্পেইন শুরু করেছে।  ক্যাম্পেইনের আনুষ্ঠানিক যাত্রা উপলক্ষে আইপিএবি আজ এই অনুষ্ঠানের আয়োজন করে। আইপিএবি সভাপতি সালাহউদ্দিন আহমেদের সভাপতিত্বে অনুষ্ঠানে ঢাকা উত্তর সিটি করপোরেশনের মেয়র আনিসুল হক শিল্প সচিব মো. মোশাররফ হোসেন ভূইয়া অভিনেত্রী শমী কায়সার প্রমুখ বক্তব্য রাখেন। এতে মূল প্রবন্ধ উপস্থাপন করেন আইপিএবি ডিরেক্টর জেনারেল মো. আজিজুর রহমান।