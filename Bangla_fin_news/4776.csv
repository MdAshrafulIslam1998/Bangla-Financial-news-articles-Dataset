Serial,Title,Date,Author,News
4776,যুক্তরাজ্যে সোনালী ব্যাংককে ৩৩ লাখ পাউন্ড জরিমানা,2016-10-13,অনলাইন ডেস্ক,মুদ্রাপাচার নিয়ন্ত্রণ করতে না পারায় যুক্তরাজ্যে বাংলাদেশের রাষ্ট্রায়ত্ত বাণিজ্যিক ব্যাংক সোনালী ব্যাংককে ৩৩ লাখ পাউন্ড জরিমানা করেছে দেশটির ফিনান্সিয়াল কনডাক্ট অথরিটি এফসিএ। একই সঙ্গে আগামী ২৪ সপ্তাহ নতুন কোনো গ্রাহকের কাছ থেকে আমানত গ্রহণ করতে পারবে না ব্যাংকটি।    বুধবার বিবিসির প্রতিবেদনে বলা হয়েছে প্রতিষ্ঠানটির মুদ্রা পাচার নিয়ন্ত্রণ বিভাগের প্রধান কর্মকর্তা স্টিভেন স্মিথকে ব্যাংক খাতের এই ধরনের চাকরিতে নিষিদ্ধ করা হয়েছে। তবে এতে বাংলাদেশের গ্রাহকদের নগদ টাকা আদানপ্রদানে কোন প্রভাব পড়বে না।    বর্তমানে যুক্তরাজ্যে সোনালী ব্যাংকের তিনটি শাখা রয়েছেলন্ডন বার্মিংহাম ও ব্রাডফোর্ড। প্রবাসী বাংলাদেশি কমিউনিটিকে আর্থিক সুবিধা দিচ্ছে এই শাখাগুলো।    এফসিএর একটি প্রতিবেদনে বলা হয়েছে ২০১০ সালে মুদ্রাপাচার ঠেকাতে যথাযথ পদক্ষেপ নিতে সোনালী ব্যাংককে সতর্ক করা হলেও সেটি ব্যর্থ হয়েছে।    নিয়ন্ত্রক সংস্থাটি বলেছে ২০১০ সালের ২০ আগস্ট থেকে ২০১৪ সালের ২১ জুলাই পর্যন্ত অ্যান্টি মানি লন্ডারিং এএমএল ব্যবস্থা উন্নয়নে ব্যর্থ হয়েছে।    মুদ্রাপাচার নিয়ন্ত্রণের সব ধাপ ও পরিচালনা কাঠামোতে গুরুতর ও পদ্ধতিগত দুর্বলতা খুঁজে পেয়েছে বলে জানিয়েছে নিয়ন্ত্রক প্রতিষ্ঠানটি।    ইত্তেফাকএএসএস