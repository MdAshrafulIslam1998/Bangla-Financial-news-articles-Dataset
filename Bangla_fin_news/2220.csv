Serial,Title,Date,Author,News
2220,তামাক উৎপাদন ও বিপণন চালু রাখার পক্ষে শিল্প মন্ত্রণালয়,2020-05-20,ইত্তেফাক রিপোর্ট,করোনা পরিস্থিতি নিয়ন্ত্রণে তামাক উৎপাদন ও বিপণন বন্ধ করার বিষয়ে স্বাস্থ্য মন্ত্রণালয় অনুরোধ করলেও একমত এটি চালু রাখার পক্ষে শিল্প মন্ত্রণালয়। মূলত বিশাল রাজস্ব আদায় ও কর্মসংস্থানের বিবেচনায় তামাক উৎপাদন ও বিপণন চালু রাখার পক্ষে মন্ত্রণালয়ের পক্ষ থেকে মত দেওয়া হয়েছে। আজ বুধবার শিল্প মন্ত্রণালয়ের অবস্থান ব্যাখ্যা করে স্বাস্থ্য মন্ত্রণালয়ের স্বাস্থ্য সেবা বিভাগের সচিবের কাছে একটি চিঠি পাঠানো হয়েছে।একই সঙ্গে শিল্প মন্ত্রণালয়ের পক্ষ থেকে গণমাধ্যমেও একটি এ বিষয়ে একটি বিজ্ঞপ্তি পাঠানো হয়েছে। এতে বলা হয় এই খাতে প্রচুর বিদেশি বিনিয়োগ রয়েছে। এখন তামাক পণ্যের উৎপাদন ও সরবরাহ বন্ধ করে দেওয়া হলে বিদেশি বিনিয়োগকারীদের কাছে নেতিবাচক বার্তা যাবে। সামগ্রিক বিবেচনায় এ শিল্প চালু রেখে তামাক পন্যের ক্ষতিকর দিক সম্পর্কে জনসচেতনতা সৃষ্টি করার পরামর্শ দিয়েছে মন্ত্রণালয়।মন্ত্রণালয়ের পক্ষ থেকে বলা হয় ধূমপান কিংবা তামাক পণ্যের ব্যবহার স্বাস্থ্যের জন্য ক্ষতিকর হলেও সেবনকারীরা তা জেনেশুনেই সেবন করছেন। এ শিল্প সাময়িকভাবে বন্ধ করে দিলেও তারা এটি সেবন করবেন। অধিকন্তু এর উৎপাদন বন্ধ হয়ে গেলে কালোবাজারিরা উৎসাহিত হবে এবং আমদানিকৃত সিগারেটসহ তামাকজাত পণ্যের মাধ্যমে দেশ মূল্যবান বৈদেশিক মুদ্রা ও রাজস্ব আয় হারাবে।প্রসঙ্গত করোনা ভাইরাস প্রতিরোধের লক্ষ্যে সিগারেটসহ সব ধরণের তামাকজাত পণ্যের উৎপাদন ও বিপণন বন্ধের অনুরোধ জানিয়ে মঙ্গলবার স্বাস্থ্য সেবা বিভাগ থেকে শিল্প মন্ত্রণালয়কে অনুরোধ জানানো হয়। এর পরিপ্রেক্ষিতে বুধবার শিল্প মন্ত্রণালয় স্বাস্থ্য সেবা বিভাগে চিঠি পাঠালো।ইত্তেফাককেকে