Serial,Title,Date,Author,News
6304,‘জ্বালানি তেলের দাম সমন্বয় করা হবে’,2015-05-25,ইত্তেফাক রিপোর্ট,অর্থমন্ত্রী আবুল মাল আবদুল মুহিত বলেছেন জ্বালানি তেলের দাম আন্তর্জাতিক বাজারের সঙ্গে সমন্বয় করা হবে।  সোমবার সচিবালয়ে বারভিডার বাংলাদেশ রিকন্ডিশন্ড ভেহিকল ইমপোর্টার্স অ্যান্ড ডিলার্স অ্যাসোসিয়েশন নেতারা অর্থমন্ত্রীর সঙ্গে দেখা করেন। অর্থ মন্ত্রণালয়ের সভাকক্ষে ঢাকা চেম্বার অব কমার্স অ্যান্ড ইন্ডাস্ট্রি নেতাদের সঙ্গে প্রাকবাজেট আলোচনায় এ কথা বলেন অর্থমন্ত্রী।  এরপর অর্থমন্ত্রী সাংবাদিকদের বলেন রিকন্ডিশন হাইব্রিড গাড়ি আমদানির সুযোগ পাবেন ব্যবসায়ীরা। আগামী বাজেটে এ সুযোগ দেয়া হবে।  সভায় ঢাকা চেম্বারের সভাপতি হোসেন খালেদ জ্বালানি তেলের দাম কমানোর প্রস্তাব দিলে অর্থমন্ত্রী বলেন জ্বালানি তেলের দাম আন্তর্জাতিক বাজারের সঙ্গে সমন্বয় করা হবে। জ্বালানি তেল আমদানির সময়ে অনেক ভর্তুকি দেয়াতে এর মূল্য কমানো সম্ভব হয়নি।