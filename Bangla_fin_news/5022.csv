Serial,Title,Date,Author,News
5022,ফের বাড়ল সোনার দাম,2016-06-25,অনলাইন ডেস্ক,সাত দিনের মাথায় ফের বাড়ল সোনার দাম। আন্তর্জাতিক বাজারে দাম বৃদ্ধি পাওয়ায় বাংলাদেশে ভালো মানের সোনার দাম প্রতি ভরিতে এক হাজার ২২৪ টাকা বেড়েছে। শনিবার বাংলাদেশ জুয়েলার্স সমিতির বাজুস এক সংবাদ বিজ্ঞপ্তিতে এ তথ্য জানানো হয়।  রবিবার থেকে নতুন মূল্য কার্যকর হবে বলে জানায় বাজুস। বাজুস জানায় আন্তর্জাতিক বাজারের সঙ্গে সঙ্গতি রেখে দেশের বাজারে স্বর্ণের মূল্য নির্ধারণ করে বাজুস। সর্বশেষ গত ১৮ জুন সোনার দাম একই হারে বেড়েছিল। এ নিয়ে চলতি বছর সপ্তমবারের মতো সোনার দাম বাড়ছে। তবে গত ৩১ মে একবার সোনার দাম কমেছিল।  রবিবার থেকে সবচেয়ে ভালো মানের বা ২২ ক্যারেটের প্রতি ভরি ১১ দশমিক ৬৬৪ গ্রাম স্বর্ণ ৪৮ হাজার ৩৪৭ টাকা ২১ ক্যারেটের প্রতি ভরি সোনা ৪৬ হাজার ১৮৯ টাকা ও ১৮ ক্যারেটের সোনা প্রতি ভরি ৩৯ হাজার ৫৯৯ টাকায় বিক্রি হবে।  সোনার দাম ভরিতে ২২ ক্যারেটে এক হাজার ২২৪ টাকা ২১ ক্যারেটে এক হাজার ১৬৬ টাকা ও ১৮ ক্যারেটের ক্ষেত্রে ৯৯১ টাকা বেড়েছে।  বর্তমানে ভরিপ্রতি এ দাম ২২ ক্যারেট ৪৭ হাজার ১২৩ টাকা ২১ ক্যারেট ৪৫ হাজার ২৩ টাকা ও ১৮ ক্যারেট ৩৮ হাজার ৬০৮ টাকা।  রবিবার থেকে সনাতন পদ্ধতির প্রতিভরি স্বর্ণের দাম হবে ২৭ হাজার ৫২৭ টাকা এ মানের স্বর্ণের বর্তমান দাম ২৬ হাজার ৮২৭ টাকা। এক্ষেত্রে দাম বেড়েছে ৭০০ টাকা।