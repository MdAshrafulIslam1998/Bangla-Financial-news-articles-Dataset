Serial,Title,Date,Author,News
5105,স্বরাষ্ট্রে ২১ শতাংশ বরাদ্দ বৃদ্ধির প্রস্তাব,2016-06-02,অনালাইন ডেস্ক,চলতি অর্থবছরের তুলনায় নতুন অর্থবছরে স্বরাষ্ট্র মন্ত্রণালয়ের জন্য প্রায় ২১ শতাংশ বেশি বরাদ্দের প্রস্তাব করেছেন অর্থমন্ত্রী আবুল মাল আবদুল মুহিত।  তিনি বৃহস্পতিবার জাতীয় সংসদে ২০১৬১৭ অর্থবছরের জন্য প্রায় ৩ লাখ ৪০ হাজার ৬০৫ কোটি টাকার যে বাজেট প্রস্তাব উপস্থাপন করেছেন তাতে স্বরাষ্ট্র মন্ত্রণালয়ের জন্য ১৯ হাজার ২৭৬ কোটি টাকা বরাদ্দের কথা বলা হয়েছে যা মোট বাজেটের ৫.৭ শতাংশ। বিদায়ী অর্থবছরের বাজেটে এ মন্ত্রণালয়ের জন্য বরাদ্দ ছিল ১২ হাজার ৩৯২ কোটি টাকা যা মোট বাজেটের ৪.২ শতাংশ।  অবশ্য সংশোধিত বাজেটে স্বরাষ্ট্র মন্ত্রণালয়ের বরাদ্দ বেড়ে দাঁড়ায় ১৫ হাজার ৯৬৯ কোটি টাকা। ওই অর্থ মোট বাজেটের প্রায় ৬ শতাংশ ছিল। টাকার হিসাবে চলতি অর্থবছরের তুলনায় বরাদ্দ বাড়ছে ৬ হাজার ৮৮৪ কোটি টাকা আর সংশোধিত বাজেটের চেয়ে ৩ হাজার ৩০৭ কোটি টাকা। সংশোধিত বাজেট বিবেচনায় নতুন অর্থবছরে বরাদ্দ বাড়ছে ২০ দশমিক ৭০ শতাংশ।  অর্থমন্ত্রী তার বাজেট বক্তৃতায় বলেন জনগণের জানমালের নিরাপত্তা রক্ষা এবং নির্বিঘ্নে ব্যবসাবাণিজ্য ও অর্থনৈতিক কর্মকাণ্ড পরিচালনার অনুকূল পরিবেশ সৃষ্টির জন্য দক্ষ শক্তিশালী ও আধুনিক মনমানসিকতা সম্পন্ন আইনশৃঙ্খলা বাহিনীর বিকল্প নেই। এ লক্ষ্যে সরকার কাজ করছে।  পুলিশ বাহিনীতে ৫০ হাজার পদ সৃষ্টি ও নিয়োগের কাজ এগিয়ে চলছে জানিয়ে তিনি বলেন চলতি অর্থবছরে বর্ডার গার্ড বাংলাদেশ বিজিবি এ প্রথমবারের মতো ১০০ জন মহিলা সদস্য নিয়োগ দেয়া হয়েছে। পর্যায়ক্রমে এ সংখ্যা আরও বাড়ানো হবে। সেনা নৌ বিমান ও সীমান্ত রক্ষায় নিয়োজিত বাহিনীর সামর্থ্য ও কার্যক্ষমতা বৃদ্ধি এবং এসব বাহিনীর অধুনিকায়নে আমাদের প্রচেষ্টা অব্যাহত থাকবে।