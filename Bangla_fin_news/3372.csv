Serial,Title,Date,Author,News
3372,বাংলাদেশে বস্ত্র খাতে জাপানি বিনিয়োগের আহ্বান বাণিজ্যমন্ত্রীর,2018-07-26,অনলাইন ডেস্ক,বাণিজ্যমন্ত্রী তোফায়েল আহমেদ বাংলাদেশের বস্ত্র খাতে বিনিয়োগ করতে জাপানি বিনিয়োগকারীদের প্রতি আহ্বান জানিয়েছেন।  জাপানে সফররত বাণিজ্যমন্ত্রী বুধবার সে দেশের ওসাকা রাজ্যের গভর্নর ইচহিরো মাতসুইর সঙ্গে একান্ত বৈঠকের সময় এ আহ্বান জানান।  বাণিজ্য মন্ত্রণালয়ের এক সংবাদ বিজ্ঞপ্তিতে জানানো হয় এসময় তোফায়েল আহমেদ ওসাকার গভর্নরকে জাতির পিতা বঙ্গবন্ধু শেখ মুজিবুর রহমানের অসমাপ্ত আত্মজীবনীর জাপানি ভাষায় অনুবাদ করা একটি কপি হস্তান্তর করেন।  বাণিজ্যমন্ত্রী বলেন টেক্সটাইল হাব হিসেবে বিশ্বব্যাপী ব্যাপকভাবে পরিচিত ওসাকার বিনিয়োগকারীরা বাংলাদেশে বিনিয়োগ করলে অধিক লাভবান হবেন। বাংলাদেশে টেক্সটাইল সেক্টরে অনেক শিক্ষিত ও দক্ষ সহজলভ্য জনবলের পাশাপাশি বিনিয়োগের জন্য সকল প্রকার সুযোগসুবিধা নিশ্চিত করা হয়েছে। ওয়ান স্টপ সার্ভিসের মাধ্যমে অতি অল্প সময়ের মধ্যে প্রয়োজনীয় সব সহযোগিতা প্রদান করা হচ্ছে।  মন্ত্রী বলেন বাংলাদেশ সরকার বিদেশি বিনিয়োগের জন্য উপযুক্ত পরিবেশ ও বিশেষ সুযোগসুবিধা নিশ্চিত করেছে। প্রধানমন্ত্রী শেখ হাসিনার নির্দেশে বাংলাদেশের বিভিন্ন উপযুক্ত এলাকায় ১শটি স্পেশাল ইকোনমিক জোন গড়ে তোলা হচ্ছে। আগ্রহী দেশিবিদেশি বিনিয়োগকারীদের এসব ইকোনমিক জোন বরাদ্দ প্রদান করা হচ্ছে। এ গুলোর উন্নয়ন ও বাস্তবায়নের কাজ দ্রুতগতিতে এগিয়ে চলছে।  তোফায়েল আহমেদ বলেন বিদেশি বিনিয়োগকারীরা এখন বাংলাদেশে শতভাগ শিল্পে বিনিয়োগ করতে পারবেন বিনিয়োগকারীরা যে কোনো সময় লাভসহ বিনিয়োগকৃত অর্থ ফিরিয়ে নিতে পারবেন। বাংলাদেশ সরকার আইন প্রণয়ন করে বিনিযোগকারীদের স্বার্থ সুরক্ষা করেছে।  বাণিজ্যমন্ত্রী ওসাকার গভর্নরকে সেখানকার টেক্সটাইল সেক্টরের বিনিয়োগকারীদের নিয়ে বাংলাদেশ সফরের আমন্ত্রণ জানালে গভর্নর ইচহিরো মাতসুই ওসাকার টেক্সটাইল ব্যবসায়ীদের নিয়ে বাংলাদেশ সফরের আগ্রহ প্রকাশ করেন। সুবিধাজনক সময়ে গভর্নর ব্যবসায়ীদের নিয়ে বাংলাদেশ সফর করবেন।  এ সময় তিনি বাংলাদেশে উন্নয়নের বিষয়ে আগ্রহভরে জানতে চান। বাণিজ্যমন্ত্রী প্রধানমন্ত্রী শেখ হাসিনার নেতৃত্বে বাংলাদেশের উন্নয়নের চিত্র তুলে ধরেন। গভর্নর বাংলাদেশের অর্থনৈতিক ও সামাজিকসহ সকল ক্ষেত্রে উন্নয়ন এবং এলডিসি থেকে উন্নয়নশীল দেশে উন্নীত হচ্ছে জেনে সন্তোষ প্রকাশ করেন।  বৈঠকে তোফায়েল আহমেদ সম্প্রতি জাপানে ঘটে যাওয়া বন্যা ও ভূমি ধসে জাপানীদের প্রাণহানীতে গভীর দুঃখ ও শোক প্রকাশ করেন।  এ সময় বাণিজ্যমন্ত্রীর সঙ্গে জাপানে নিযুক্ত বাংলাদেশের রাষ্ট্রদূত রাবাব ফাতেমা এফবিসিসিআইএর প্রেসিডেন্ট সফিউল ইসলাম মহিউদ্দিন বিজিএমইএর প্রেসিডেন্ট মো. সিদ্দিকুর রহমান বাণিজ্য মন্ত্রণালয়ের অতিরিক্ত সচিব মো. ওবায়দুল আজম উপস্থিত ছিলেন। বাসস  ইত্তেফাককেকে