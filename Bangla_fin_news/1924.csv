Serial,Title,Date,Author,News
1924,সপ্তাহের ব্যবধানে আবার বাড়ল স্বর্ণের দাম,2020-09-18,ইত্তেফাক রিপোর্ট,আবারও বাড়ল সোনার দাম। এক সপ্তাহের ব্যবধানে দেশের বাজারে সোনার দাম এবার ভরিতে ২ হাজার ৪৫০ টাকা বেড়েছে। এতে ২২ ক্যারেটের ভরিপ্রতি সর্বোচ্চ দাম হবে ৭৬ হাজার ৪৫৮ টাকা। তবে অপরিবর্তিত রয়েছে রুপার দাম। আজ শুক্রবার থেকে নতুন দামে বিক্রি হবে অলংকার তৈরির এই ধাতু। গতকাল বৃহস্পতিবার বাংলাদেশ জুয়েলারি সমিতির বাজুস প্রেস বিজ্ঞপ্তিতে এ তথ্য জানানো হয়।এর আগে গত ১০ সেপ্টেম্বর ১৮ দিনের ব্যবধানে সোনার দাম ভরিতে ১ হাজার ৭৫০ টাকা বাড়ে। বাজুস নির্ধারিত নতুন মূল্যতালিকায় দেখা গেছে ২২ ক্যারেটের প্রতি ভরি সোনার দাম নির্ধারণ করা হয়েছে ৭৬ হাজার ৪৫৮ টাকা। গতকাল পর্যন্ত এই মানের সেনার দাম ছিল ৭৪ হাজার ৮ টাকা। ২১ ক্যারেটের প্রতি ভরির দাম ধরা হয়েছে ৭৩ হাজার ৩০৮ টাকা। গতকাল পর্যন্ত বিক্রি হয় ৭০ হাজার ৮৫৮ টাকা করে।একইভাবে ১৮ ক্যারেটের সোনার দাম বেড়ে দাঁড়িয়েছে ৬৪ হাজার ৫৬০ টাকা। গতকাল এই মানের সোনার দাম ছিল ৬২ হাজার ১১০ টাকা। সনাতন সোনার প্রতি ভরির দাম নির্ধারণ করা হয়েছে ৫৪ হাজার ২৩৮ টাকা। গতকাল বৃহস্পতিবার পর্যন্ত এর দাম ছিল ৫১ হাজার ৭৮৮ টাকা। এদিকে রুপার দাম অপরিবর্তিত রয়েছে। ২১ ক্যাডমিয়ামের প্রতি ভরি রুপার বিক্রয়মূল্য ৯৩৩ টাকা।