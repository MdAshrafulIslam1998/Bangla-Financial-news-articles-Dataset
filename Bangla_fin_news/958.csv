Serial,Title,Date,Author,News
958,আগস্টে পণ্য রপ্তানি বেড়েছে,2021-09-04,ইত্তেফাক রিপোর্ট,করোনার মধ্যেও গত আগস্ট মাসে ৩৩৮ কোটি ৩০ লাখ ডলার বা ২৮ হাজার ৭৫৫ কোটি টাকার পণ্য রপ্তানি হয়েছে। এই আয় গত বছরের একই সময়ের চেয়ে ১৪ শতাংশ বেশি। ২০২০ সালের আগস্ট মাসে ২৯৭ কোটি ডলারের পণ্য রপ্তানি হয়।অবশ্য আগস্ট মাসে পণ্য রপ্তানিতে প্রবৃদ্ধি হলেও সামগ্রিকভাবে চলতি অর্থবছরের প্রথম দুই মাসে জুলাইআগস্ট রপ্তানি আয় কমেছে। এ সময়ে ৬৮৬ কোটি ডলারের পণ্য রপ্তানি হয়েছে যা গত বছরের একই সময়ের চেয়ে দশমিক ৩১ শতাংশ কম। গত অর্থবছরের একই সময়ে রপ্তানি হয়েছিল ৬৮৮ কোটি ডলারের পণ্য।  রপ্তানি উন্নয়ন ব্যুরোর ইপিবি হালনাগাদ পরিসংখ্যানে রপ্তানি আয়ের তথ্যে দেখা গেছে চলতি অর্থবছরের প্রথম দুই মাসে হিমায়িত খাদ্য কৃষি প্রক্রিয়াজাত খাদ্য চামড়া ও চামড়াজাত পণ্য প্লাস্টিক পণ্য হস্তশিল্প টেরিটাওয়েল হোম টেক্সটাইলের রপ্তানি আয় বেড়েছে। অন্যদিকে তৈরি পোশাক পাট ও পাটজাত পণ্য এবং প্রকৌশল পণ্যের রপ্তানি কমেছে। করোনার দ্বিতীয় ঢেউ অর্থনীতিতে শঙ্কা বাড়াচ্ছে ....ইপিবির তথ্যানুযায়ী জুলাইআগস্ট সময়ে ৫৬৪ কোটি ডলারের তৈরি পোশাক রপ্তানি হয়েছে। এ আয় গত বছরের একই সময়ের চেয়ে ১ দশমিক ২৭ শতাংশ কম। অর্থবছরের প্রথম এ দুই মাসে নিটওয়্যার রপ্তানিতে ৪ দশমিক ৬৩ শতাংশের মতো রপ্তানি প্রবৃদ্ধি হয়। এ দুই মাসে প্রায় ৩২৬ কোটি ডলারের নিট পোশাক রপ্তানি হয়েছে। অন্যদিকে ওভেন পোশাক আগের বছরের একই সময়ের তুলনায় ৮ দশমিক ৩৩ শতাংশ কমেছে। এ সময়ে ২৩৮ কোটি ডলারের ওভেন পোশাক রপ্তানি হয়েছে।  একক মাস হিসেবে শুধু আগস্ট মাসে পোশাকের রপ্তানি বেড়েছে সাড়ে ১১ শতাংশের মতো। এ মাসে ২৭৫ কোটি ডলারের পোশাক রপ্তানি হয়েছে। গত বছরের আগস্টে রপ্তানি হয় ২৪৬ কোটি ডলারের পোশাক।উল্লেখ্য চলতি অর্থবছরের জন্য ৪ হাজার ৩৫০ কোটি ডলারের পণ্য রপ্তানির লক্ষ্যমাত্রা নিয়েছে সরকার। বিদায়ি ২০২০২১ অর্থবছর রপ্তানি হয় ৩ হাজার ৮৭৬ কোটি ডলারের পণ্য।ইত্তেফাকএএএম