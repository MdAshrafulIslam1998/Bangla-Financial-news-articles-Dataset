Serial,Title,Date,Author,News
3745,ফারমার্স ব্যাংকের এমডি এ কে এম শামীমকে অপসারণ,2017-12-19,ইত্তেফাক রিপোর্ট,পরিচালনা পর্ষদকে যত্রতত্র ঋণ বিতরণে সহায়তা করায় ফারমার্স ব্যাংকের এমডি এ কে এম শামীমকে অপসারণ করেছে বাংলাদেশ ব্যাংক। বাংলাদেশ ব্যাংকের মুখপাত্র ও নির্বাহী পরিচালক শুভঙ্কর সাহা এ খবর নিশ্চিত করেছেন।  ব্যাংক কোম্পানি আইনের ৪৬ ধারা অনুযায়ী আজ মঙ্গলবার বাংলাদেশ ব্যাংক শামীমকে অপসারণের চিঠি ফারমার্স ব্যাংকে পাঠিয়েছে জানিয়ে শুভঙ্কর সাহা বলেন তিনি তিন বছর অন্য কোনো ব্যাংক বা এই জাতীয় প্রতিষ্ঠানে চাকরি করতে পারবেন না বলে চিঠিতে উল্লেখ আছে। তবে এ বিষয়ে সংক্ষুব্ধ হয়ে তার শামীম আপিল করার সুযোগ আছে।  উল্লেখ্য সম্প্রতি এনআরবি কমার্শিয়াল ব্যাংকের ব্যবস্থাপনা পরিচালক দেওয়ান মুজিবর রহমানকেও অপসারণ করে বাংলাদেশ। তবে আদালতে রিট আবেদন করে স্বপদে বহাল হোন তিনি। যদিও পরিচালনা বোর্ড পরে তাকে ছুটিতে পাঠিয়েছে। ইত্তেফাকএএম।