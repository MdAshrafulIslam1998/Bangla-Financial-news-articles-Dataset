Serial,Title,Date,Author,News
6613,পুঁজিবাজারের পতন থেমেছে,2015-03-09,ইত্তেফাক রিপোর্ট,টানা ৬ কর্মদিবস দরপতনের পর সোমবার কিছুটা ইস্তফা দিয়েছে উভয় পুঁজিবাজার। সোমবার ঢাকা স্টক এক্সচেঞ্জ ডিএসই ও চট্টগ্রাম স্টক এক্সচেঞ্জের সিএসই সার্বিক মূল্য সূচক কিছুটা বেড়েছে। একইসঙ্গে বেড়েছে লেনদেনের পরিমাণ।  তথ্যে দেখা গেছে ডিএসইর ব্রড ইনডেক্স ডিএসইএক্স ১ পয়েন্ট বেড়ে ৪ হাজার ৬২৬ পয়েন্টে দাঁড়িয়েছে। আর ডিএস৩০ মূল্য সূচক ২ পয়েন্ট বেড়ে ১ হাজার ৭১৪ পয়েন্টে দাঁড়িয়েছে।  ডিএসইতে মোট লেনদেন হয়েছে ২৭৯ কোটি ৭৪ লাখ টাকা। যা আগের দিনের চেয়ে ৩০ কোটি ৬৭ লাখ টাকা বেশি।  লেনদেনকৃত ৩০২টি কোম্পানির মধ্যে দাম বেড়েছে ১৩৫টির কমেছে ১২৭টির এবং অপরিবর্তিত রয়েছে ৪০টি কোম্পানির শেয়ারের।  অপরদিকে চট্টগ্রাম স্টক এক্সচেঞ্জের সিএসই সার্বিক মূল্য সূচক আগের দিনের চেয়ে ১৭ পয়েন্ট বেড়ে ১৪ হাজার ১৪৮ পয়েন্টে দাঁড়িয়েছে।  লেনদেন হয়েছে ২৬ কোটি ১২ লাখ টাকা। লেনদেনকৃত ২২৫টি কোমপানির মধ্যে দাম বেড়েছে ১০৯টির কমেছে ৯১টির এবং অপরিবর্তিত রয়েছে ২৫টি কোম্পানির শেয়ারের।  সিএসই সূত্রে জানা গেছে টানা শেয়ারদর বাড়ার পেছনে কোনো মূল্য সংবেদনশীল তথ্য নেই বলে জানিয়েছে ইফাদ অটোস। গত কয়েকদিন ধরে টানা দরবৃদ্ধির কারণ জানতে সিএসইর দেয়া নোটিশের প্রেক্ষিতে কোম্পানি কর্তৃপক্ষ এ তথ্য জানিয়েছে।  বাজার বিশ্লেষণে দেখা গেছে গত ৬ কার্যদিবসে কোম্পানিটির শেয়ারদর টানা বেড়েছে। তবে এর আগে কয়েকদিন টানা দরপতন হয়েছে এ কোম্পানির শেয়ারের।  জানা গেছে ২০১৪ সালের ৩১ ডিসেম্বরে সমাপ্ত আর্থিক বছরশেষে নিরীক্ষিত আর্থিক প্রতিবেদন অনুযায়ি বীমা খাতের প্রাইম ইন্স্যুরেন্স কোম্পানি শেয়ার প্রতি আয় ইপিএস করেছে ২ দশমিক ৫৩ টাকা।  আগের বছর একই সময়ে কোম্পানির এ আয়ের পরিমান ছিল ২ দশমিক ২২ টাকা। নীরিক্ষিত প্রতিবেদন অনুযায়ি কোম্পানিটি কর পরবর্তী মুনাফা করেছে ৯ কোটি ৩৮ লাখ ৫০ হাজার টাকা।  এছাড়া শেয়ারবাজারে তালিকাভুক্ত বীমা খাতের রিলায়েন্স ইন্স্যুরেন্সের পরিচালনা পর্ষদ সমাপ্ত অর্থবছরের আর্থিক প্রতিবেদন পর্যালোচনা করে বিনিয়োগকারীদের জন্য ৩০ শতাংশ লভ্যাংশ ঘোষণা করেছে। ঘোষিত লভ্যাংশের মধ্যে ১৫ শতাংশ নগদ ও ১৫ শতাংশ স্টক লভ্যাংশ।  সমাপ্ত অর্থবছরের আর্থিক প্রতিবেদন শেষে কোম্পানির শেয়ার প্রতি আয় ইপিএস হয়েছে ৪ দশমিক ৯৯ টাকা এবং শেয়ার প্রতি সম্পদ এনএভি হয়েছে ৬৫ দশমিক ৪৭ টাকা।