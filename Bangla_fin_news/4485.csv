Serial,Title,Date,Author,News
4485,কয়েকটি দুর্বল কোম্পানির শেয়ারের দাম বাড়ছে অস্বাভাবিকভাবে,2016-12-27,ইত্তেফাক রিপোর্ট,গত দুই মাস ধরে পুঁজিবাজারে দুর্বল মৌলভিত্তি সম্পন্ন কয়েকটি কোম্পানির শেয়ারদর অস্বাভাবিকভাবে বাড়ছে। এ কোম্পানিগুলোর শেয়ারদর বৃদ্ধির ক্ষেত্রে কোনো কারসাজি রয়েছে কিনা তা খতিয়ে দেখতে মাঠে নামছে পুঁজিবাজার নিয়ন্ত্রক সংস্থা বাংলাদেশ সিকিউরিটিজ এন্ড এক্সচেঞ্জ কমিশন বিএসইসি।  জানা গেছে গত ২২ ডিসেম্বর তদন্ত কমিটি গঠন করা হয়। এ কমিটি পুঁজিবাজারে তালিকাভুক্ত সাতটি কোম্পানির শেয়ারদর অস্বাভাবিকভাবে বাড়ার কারণ খতিয়ে দেখবে। কোম্পানিগুলো হচ্ছে জিলবাংলা সুগার মিল শ্যামপুর সুগার মিল মেঘনা কনডেন্স মিল্ক মেঘনা পেট ইমাম বাটন ফাইন ফুডস ও বিডি অটোকারস। বাজার বিশ্লেষণে দেখা গেছে জেড ক্যাটাগরির কোম্পানি ফাইন ফুডসের শেয়ারের দাম গত ১৬ অক্টোবর ছিল ৯ টাকা। চলতি মাসে তা ২৪ টাকায় উঠে আসে। অর্থাত্ কোম্পানিটির দাম বেড়েছে প্রায় ১৬৬ শতাংশ। ২০১৬ সালে এ কোম্পানিটি মাত্র দুই শতাংশ বোনাস দিতে পেরেছে। এর আগে কয়েক বছর কোনো লভ্যাংশই দিতে পারেনি। কোম্পানির পরিশোধিত মূলধন ১৩ কোটি ৩০ লাখ টাকা। সর্বশেষ প্রান্তিকে কোম্পানির শেয়ার প্রতি আয় হয়েছে ১৯ পয়সা। বাজারে তালিকাভুক্ত জেড ক্যাটাগরির কোম্পানি জীলবাংলা সুগার মিলের শেয়ারদর গত এক মাসে বেড়েছে ১২৫ শতাংশ। ২২ নভেম্বরও কোম্পানির শেয়ারের দাম ছিল ১৬ টাকা। যা গত ১৯ ডিসেম্বর প্রায় ৩৬ টাকায় উঠে এসেছে। কোম্পানিটির পরিশোধিত মূলধন মাত্র ছয় কোটি টাকা। অথচ কোম্পানির পুঞ্জীভূত লোকসানের পরিমাণ ২৩৭ কোটি টাকা। দীর্ঘমেয়াদি ঋণের পরিমাণ ১৩৫ কোটি টাকা। সর্বশেষ হিসাব বছরে কোম্পানির শেয়ার প্রতি লোকসান হয়েছে ৬২ টাকা ১০ টাকার শেয়ারে লোকসান ৬২ টাকা। একই ক্যাটাগরির অপর কোম্পানি শ্যামপুর সুগার মিলের শেয়ারদর গত এক মাসে বেড়েছে প্রায় ৯১ শতাংশ। ২১ নভেম্বর কোম্পানির শেয়ারের দাম ছিল ১১ টাকা। যা ১৯ ডিসেম্বর ২১ টাকায় দাঁড়িয়েছে। এ কোম্পানির পরিশোধিত মূলধন মাত্র পাঁচ কোটি টাকা। বর্তমানে কোম্পানির পুঞ্জীভূত লোকসানের পরিমাণ ২৯৮ কোটি টাকা। সর্বশেষ হিসাব বছরে শেয়ার প্রতি লোকসান হয়েছে ৬৭ টাকা ১০ টাকার শেয়ারে লোকসান ৬৭ টাকা।  ডিএসইর তথ্য বিশ্লেষণ করে দেখা গেছে গত নভেম্বরের শুরুতেও জেড ক্যাটাগরির কোম্পানি বিডি অটোকারসের শেয়ারদর ছিল ৪৮ টাকা। পরে তা প্রায় ৯০ টাকায় উঠে আসে। অর্থাত্ শেয়ারের দাম বেড়েছে ৮৭ শতাংশ। এ কোম্পানিরও পুঞ্জীভূত লোকসান বাড়তির দিকে রয়েছে। বর্তমানে কোম্পানির পুঞ্জীভূত লোকসান এক কোটি ৩৯ লাখ টাকা। সর্বশেষ প্রান্তিকে কোম্পানির শেয়ার প্রতি লোকসান হয়েছে তিন পয়সা।  গত এক মাসে জেড ক্যাটাগরির মেঘনা কনডেন্সড মিল্কের শেয়ারদরও বেড়েছে অস্বাভাবিকভাবে। কোম্পানিটির শেয়ারদর গত ২৪ নভেম্বর ছিল ছয় টাকা ৭০ পয়সা। যা বর্তমানে ৯ টাকা ৫০ পয়সায় দাঁড়িয়েছে। একই ক্যাটাগরির মেঘনা পেটের শেয়ারদর গত ২১ নভেম্বর ছিল পাঁচ টাকা ২০ পয়সা। যা সাত টাকা ৭০ পয়সায় দাঁড়িয়েছে। আর জেড ক্যাটাগরির কোম্পানি ইমাম বাটনের শেয়ারদর ২১ নভেম্বর ছিল ১০ টাকা ৬০ পয়সা। যা বর্তমানে ১৪ টাকায় উঠে এসেছে।