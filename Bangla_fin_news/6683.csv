Serial,Title,Date,Author,News
6683,সিলেটে প্রবাসীরা আইটি সিটি করছেন অর্থমন্ত্রী,2015-02-15,হবিগঞ্জ প্রতিনিধি,সিলেটে প্রবাসীরা আইটি সিটি করছেন। ইতিমধ্যে তারা ৭০ বিঘা জমি নিয়েছেন। হবিগঞ্জে ইন্ডাস্ট্রিয়াল সিটি গড়ে উঠেছে। এ অঞ্চলে অর্থ ও গ্যাস আছে। এগুলোই হচ্ছে মৌলিক উপাদান। এসব কথা বলেছেন অর্থমন্ত্রী আবুল মাল আব্দুল মুহিত। তিনি রবিবার বিকেলে হবিগঞ্জের নবীগঞ্জের আউশকান্দিতে এফসিআই গ্রুপের জেআইসি স্যুট লিমিটেড উদ্বোধনী অনুষ্ঠানে প্রধান অতিথির বক্তৃতা করেন। তিনি আরও বলেন সিলেট নিয়ে আমি সন্তুষ্ট। এখানকার মানুষ জাতীয় ক্ষেত্রে অনেক অবদান রাখছেন। একই অনুষ্ঠানে বিশেষ অতিথির বক্তৃতায় সমাজকল্যাণ মন্ত্রী সৈয়দ মহসিন আলী নবীগঞ্জে গ্যাস উত্তোলনকে ইঙ্গিত করে বলেন পূর্ব পাকিস্তানী গাভি খাওয়ায় আর পশ্চিম পাকিস্তানি সে গাভির দুধ নেয়। তা হয়না। ডিসেম্বরের মধ্যে নবীগঞ্জে গ্যাস দেয়ার জন্য চেষ্টা করব। এখানে আমার আত্মীয় আছে। এখানে থেকেই যুদ্ধ করেছি। এখানকার মানুষের দাবির সাথে আমি একমত পোষণ করছি। তারপরও যদি নবীগঞ্জবাসী খুশি না হয় আমরা চাই এ দেশ মালয়েশিয়া হবে। সে লক্ষ্যেই আমরা কাজ করছি। এর আগে তিনি অনুষ্ঠান সঞ্চলনা করেন। কোম্পানির চেয়ারম্যান ফখরুল ইসলাম চৌধুরীর সভাপতিত্বে অনুষ্ঠানে বিশেষ অতিথি ছিলেন এমএ মুনিম চৌধুরী বাবু এমপি জেলা পরিষদ প্রশাসক ডা. মুশফিক হোসেন চৌধুরী ও নবীগঞ্জ উপজেলা চেয়ারম্যান আলমগীর চৌধুরী। এতে বক্তৃতা করেন অ্যাডভোকেট আমাতুল কিবরিয়া কেয়া চৌধুরী এমপি। উল্লেখ্য শতভাগ রপ্তানীমুখি এ প্রতিষ্ঠান নির্মাণে ব্যয় হয়েছে ৬৫ কোটি টাকা। গত বছরের সেপ্টেম্বরে ফ্যাক্টরিতে উৎপাদন শুরু হয়। এখানে কাজ করছেন ৬শ শ্রমিক। এ ফ্যাক্টরি থেকে প্রতিদিন ১ লাখ ২০ হাজার পিস মহিলাদের জ্যাকেট ও স্যুট উৎপাদিত হচ্ছে। বছরে এখান থেকে ৬ থেকে ৭ মিলিয়ন ডলার আয় করা সম্ভব হবে বলে জানান উদ্যোক্তারা।