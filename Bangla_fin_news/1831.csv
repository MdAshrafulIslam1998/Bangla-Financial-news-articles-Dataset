Serial,Title,Date,Author,News
1831,নতুন নিরাপত্তা সুতা সংযুক্ত ১০ টাকার নোট আসছে আজ,2020-11-17,অনলাইন ডেস্ক,ব্যাংক নোটের নিরাপত্তা বৈশিষ্ট্য অধিকতর সুদৃঢ় করা এবং নোট জালকরণ প্রতিরোধ করার লক্ষ্যে ১০০ শতাংশকটন কাগজ ও নতুন নিরাপত্তা সুতা সংযোজনপূর্বক বঙ্গবন্ধুর প্রতিকৃতি সংবলিত বিদ্যমান ডিজাইন এবং গভর্নর ফজলে কবির স্বাক্ষরিত ১২৩ মিমি৬০ মিমি পরিমাপের ১০ টাকা মূল্যমানের ব্যাংক নোট মুদ্রণ করা হয়েছে।আজ মঙ্গলবার থেকে বাংলাদেশ ব্যাংকের মতিঝিল অফিস হতে এবং পরবর্তীকালে বাংলাদেশ ব্যাংকের অন্যান্য অফিস হতে ইস্যু করা হবে।নতুন প্রচলিত এ নোটটিতে বিদ্যমান ১০ টাকা মূল্যমান ব্যাংক নোটের রং এবং ডিজাইন অপরিবর্তিত রেখে নিরাপত্তা কাগজ ও নোটের সম্মুখভাগের বাম পাশের নিরাপত্তা সুতা পরিবর্তন করা হয়েছে।উল্লেখ্য বঙ্গবন্ধুর ছবিসংবলিত বিদ্যমান ডিজাইনে নতুন ২০ ও ৫০ টাকা মূল্যমানের ব্যাংক নোট নতুন স্পেসিফিকেশন সংযোজন করে পর্যায়ক্রমে বাজারে ইস্যু করা হবে। প্রেস বিজ্ঞপ্তি