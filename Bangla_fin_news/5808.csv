Serial,Title,Date,Author,News
5808,একাধিক ব্রোকারেজ হাউসকে জরিমানা,2015-09-02,ইত্তেফাক রিপোর্ট,সিকিউরিটিজ আইন লঙ্ঘন করায় দুই সিকিউরিটিজ হাউসকে ১২ লাখ টাকা জরিমানা করেছে পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি।  বুধবার কমিশন সভায় ওয়েস্টার্ন সিকিউরিটিজ ইনভেস্টমেন্টকে ১০ লাখ ও আইল্যান্ড সিকিউরিটিজকে ২ লাখ টাকা জরিমানা করার সিদ্ধান্ত নেয়া হয়। এছাড়া দুই কোম্পানিকে আইন পরিপালনে সতর্ক করা হয়েছে।  বিএসইসি জানিয়েছে কমিশনের নির্দশনা লঙ্ঘন করে মার্জিন ঋণ প্রদান গ্রাহক সমন্বিত হিসাবে ২ কোটি ২৮ লাখ টাকা ঘাটতি রাখা আর্থিক বিবরণীতে গ্রাহকের নিকট প্রাপ্য ও প্রদেয় হিসাবের নগদ খতিয়ান হিসাবে অসঙ্গতি নগদ হিসাবে মার্জি ঋণ প্রদান এবং আর্থিক বিবরণীতে প্রদত্ত ভাড়া বাবদ ১ কোটি ৮০ লাখ টাকা প্রদানের বিপরীতে প্রমাণাদি দাখিল করতে না পারায় ওয়েস্টার্ন সিকিউরিটিজ ইনভেস্টমেন্টকে ১০ লাখ টাকা জরিমানা করা হয়েছে। আর চুক্তি ছাড়া ক্যাশ হিসাবে মার্জিন ঋণ প্রদান সর্ট সেল অঋণযোগ্য পিই ৪০ এর উপরে জেড ও এন ক্যাটাগরির শেয়ার শেয়ারে ঋণ প্রদান এবং গ্রাহকের হিসাবের শেয়ার ক্রয়ের টেলিফোনিক আদেশ সংরক্ষণ না করায় আইল্যান্ড সিকিউরিটিজকে ২ লাখ টাকা জরিমানা করা হয়েছে।  বিএসইসি আরো জানিয়েছে পুঁজিবাজারে তালিকাভুক্ত শাহজিবাজার পাওয়ার কোম্পানির এসপিসিএল শেয়ার ক্রয়ের পরিমাণের বিষয়ে অসত্য তথ্য প্রদান করায় পিএফআই সিকিউরিটিজ লিমিটেডকে সর্তক করার সিদ্ধান্ত নেয়া হয়েছে। একই সঙ্গে মাইডাস ফাইন্যান্সিং লিমিটেড রাইট শেয়ারের চাঁদা গ্রহণের ২১ দিনের পরিবর্তে ৩১ দিন পর বিনিয়োগকারীদের হিসাবে জমা দেয়ার ফলে এ প্রতিষ্ঠানকেও সতর্কপত্র ইস্যু করার সিদ্ধান্ত নেয়া হয়েছে।