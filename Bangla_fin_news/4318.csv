Serial,Title,Date,Author,News
4318,বাল্লা স্থলবন্দর অগ্রাধিকার ভিত্তিতে করা হবে এনবিআর চেয়ারম্যান,2017-02-18,অনলাইন ডেস্ক,জাতীয় রাজস্ব বোর্ডের এনবিআর চেয়ারম্যান মো. নজিবুর রহমান বলেছেন অচিরেই শুরু হবে বাল্লা স্থল বন্দরের অবকাঠামো উন্নয়ন কাজ। এতে উভয় দেশের মাঝে সুসম্পর্ক ব্যবসাবাণিজ্য উন্নয়ন ও কর্মসংস্থান বাড়বে।  তিনি আরো বলেন ইতোমধ্যে স্থলবন্দরের ভূমি অধিগ্রহণের কাজ অনেকাংশে এগিয়েছে। রাস্তার প্রশস্তকরণ প্রক্রিয়াও শুরু হয়েছে। দ্রুততম সময়ের মধ্যে বাল্লা স্থলবন্দরের দৃশ্যমান অগ্রগতি হবে বলে তিনি আশা প্রকাশ করেন।  শনিবার হবিগঞ্জ চুনারীঘাট উপজেলার কেদারাকোর্ট এলাকায় স্থলবন্দরের জন্য নির্ধারিত স্থান পরিদর্শন শেষে এক মতবিনিময় সভায় তিনি এসব কথা বলেন।  সিলেট বিভাগ কাস্টমস কমিশনার শফিকুল হকের সভাপতিত্বে অনুষ্ঠানে হবিগঞ্জের ভারপ্রাপ্ত জেলা প্রশাসক সফিউল আলম চুনারুঘাট উপজেলা চেয়ারম্যান মো. আবু তাহের সিলেট চেম্বার অব কমার্সের পরিচালক লায়েক চৌধুরী হবিগঞ্জ চেম্বারের সভাপতি মোতাচ্ছিরুল ইসলাম উপজেলা নির্বাহী কর্মকর্তা সিরাজাম মুনিরা প্রমুখ বক্তব্য রাখেন। মতবিনিময় সভায় যোগদানের আগে এনবিআর চেয়ারম্যান সীমান্তের কেদারাকোট এলাকায় সম্ভাব্য বাল্লা স্থলবন্দর পরিদর্শন করেন। সেখানে তিনি ভারতীয় প্রতিনিধি দলের প্রধান বাণীব্রত চক্রবর্তীসহ অন্যদের সাথে কথা বলেন।  প্রসঙ্গত হবিগঞ্জ সীমান্তের বাল্লা স্থলবন্দরটি ১৯৫১ সালে ৪.৩৭ একর জমির উপর প্রতিষ্ঠিত হয়। এ স্থান দিয়ে বর্তমানে দুদেশের মাঝে ব্যবসা বাণিজ্য চলে আসছে। এখানে রয়েছে চেকপোস্টসহ সীমান্ত ঘাট। ২০১২ সালের ১১ জুন কেদারাকোটে স্থল বন্দর স্থাপনের সম্ভাব্যতা যাচাইয়ে জন্য বাংলাভারতের বাণিজ্য মন্ত্রনালয়ের একটি যৌথ প্রতিনিধি দল সীমান্ত এলাকা পরিদর্শন করে।  ইত্তেফাকমণ্ডল