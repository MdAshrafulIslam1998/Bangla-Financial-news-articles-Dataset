Serial,Title,Date,Author,News
4268,ওয়ালটন ল্যাপটপে ‘স্বাধীনতা অফার’,2017-03-15,অনলাইন ডেস্ক,মহান স্বাধীনতা দিবস উপলক্ষে ল্যাপটপে বিশেষ অফার দিচ্ছে দেশের শীর্ষ ইলেকট্রিক্যাল ইলেকট্রনিক্স আইসিটি পণ্য প্রস্তুতকারক ও বাজারজাতকারী প্রতিষ্ঠান ওয়ালটন। এই অফারের আওতায় ক্রেতারা নির্দিষ্ট মডেলের ওয়ালটন ল্যাপটপ কিনলেই উপহার হিসেবে পাচ্ছেন এলইডি টিভি ও স্মার্টফোন। অফার চলবে পুরো মার্চ মাস জুড়ে।   সূত্র জানায় ওয়ালটন ইন্টেল মাইক্রোসফট ও বিজয় বাংলার যৌথ সহযোগিতায় বাংলাদেশের বাজারে এসেছে ওয়ালটন ল্যাপটপ। গত জানুয়ারিতে ঢাকা আন্তর্জাতিক বাণিজ্য মেলায় ব্যাপক সাড়া ফেলে ওয়ালটনের ল্যাপটপ। আশাতীত সাড়া পাওয়ায় এবং স্বাধীনতার মাসে ক্রেতাদের বিশেষ কিছু উপহার দিতেই ওয়ালটন ল্যাপটপে স্বাধীনতা অফার ঘোষণা করেছে কর্তৃপক্ষ।   এই অফারের আওতায় প্যাশন ও টেমারিন্ড সিরিজের কোরআই ফাইভ প্রসেসরযুক্ত সকল মডেলের ল্যাপটপ নগদ টাকায় কিনলে উপহার হিসেবে দেয়া হচ্ছে একটি করে ওয়ালটন স্মার্টফোন। প্যাশন ও টেমারিন্ড সিরিজের কোরআই সেভেন প্রসেসরযুক্ত সকল মডেলের ল্যাপটপ ক্রয়ে উপহার পাওয়া যাচ্ছে ১৯ ইঞ্চি ওয়ালটন এলইডি টেলিভিশন। ওয়াক্স জ্যাম্বু ও কেরোন্ডা সিরিজের কোরআই সেভেন প্রসেসরযুক্ত ল্যাপটপ কিনলে উপহার মিলছে ২০ ইঞ্চি ওয়ালটন বুম বক্স এলইডি টেলিভিশন। আছে ক্যাশ ডিসকাউন্টের সুবিধাও।  আগারগাঁওয়ের আইডিবি ভবনের বিসিএস কম্পিউটার সিটির ওয়ালটন প্লাজাসহ দেশের সকল ওয়ালটন প্লাজা ও সেলস পয়েন্ট থেকে ল্যাপটপ কেনার ক্ষেত্রে এই অফার প্রযোজ্য। ১ মার্চ থেকে এ অফার শুরু হয়েছে চলবে পুরো মাস জুড়ে।  স্মার্ট ডিজাইন আকর্ষণীয় কালার ও অত্যাধুনিক ফিচার সম্বলিত ৪টি সিরিজের মোট ২২টি মডেলের ওয়ালটন ল্যাপটপ বাজারে পাওয়া যাচ্ছে। এই চারটি সিরিজ হলো প্যাশন টেমারিন্ড কেরোন্ডা ও ওয়াক্স জাম্বু। এর মধ্যে প্যাশন সিরিজে রয়েছে ২৩ হাজার ৯৯০ টাকা থেকে শুরু করে ৫৫ হাজার ৫৫০ টাকা দামের ১০টি মডেলের ল্যাপটপ। টেমারিন্ড সিরিজের ১০টি মডেলের মধ্যে সর্বনিম্ন দাম ২২ হাজার ৯৯০ টাকা সর্বোচ্চ ৫৫ হাজার টাকা।  উচ্চগতির মাল্টিটাস্কিং সুবিধাসম্পন্ন কেরোন্ডা ও ওয়াক্স জাম্বু সিরিজের রয়েছে ১টি করে মডেল। কেরোন্ডা সিরিজের ল্যাপটপটির দাম ৭৯ হাজার ৫৫০ টাকা ওয়াক্স জাম্বু সিরিজের ল্যাপটপটির মূল্য ৮৯ হাজার ৫৫০ টাকা। সব ওয়ালটন ল্যাপটপেই থাকছে ২ বছরের ওয়ারেন্টি।  ওয়ালটন ল্যাপটপের আকর্ষণীয় দিক হচ্ছে কিবোর্ডে ইংরেজির পাশাপাশি বাংলা ফন্টের সংযোজন। বাংলাদেশে একমাত্র ওয়ালটন ল্যাপটপেই প্রথমবারের মতো কিবোর্ডে বাংলা ফন্ট ও বিল্টইন বিজয় বাংলা সফটওয়্যার যুক্ত হয়েছে। ব্যবসায়ী চাকরিজীবী গেমার ওয়েব ডিজাইনার ও শিক্ষার্থীদের ব্যবহারের দিক বিবেচনা করেই ভিন্ন ভিন্ন মডেল ও দামের ল্যাপটপ এনেছে ওয়ালটন।