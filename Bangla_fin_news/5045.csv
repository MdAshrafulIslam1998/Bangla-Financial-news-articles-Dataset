Serial,Title,Date,Author,News
5045,ঈদে ৩০ হাজার কোটি টাকার নতুন নোট আসছে,2016-06-13,অনলাইন ডেস্ক,রোজার ঈদকে সামনে রেখে ৩০ হাজার কোটি টাকার বেশি নতুন নোট বাজারে ছাড়ছে বাংলাদেশ ব্যাংক। আগামী বৃহস্পতিবার থেকে ৪ জুলাই পর্যন্ত সময়ের মধ্যে এসব নতুন নোট ছাড়া হবে বলে জানিয়েছেন কেন্দ্রীয় ব্যাংকের মুখপাত্র শুভঙ্কর সাহা।  তিনি বলেন বাংলাদেশ ব্যাংকের মতিঝিল সদরঘাট চট্টগ্রাম খুলনা ও সিলেট অফিস এবং ২০টি বাণিজ্যিক ব্যাংকের মাধ্যমে এই নতুন নোট ছাড়া হবে।  ঈদ উপলক্ষে এবার ৩০ হাজার কোটি টাকার বেশি নতুন নোট মজুদ রাখা হয়েছে জানিয়ে শুভঙ্কর সাহা বলেন এর মধ্যে ১৫ হাজার কোটি টাকা বাণিজ্যিক ব্যাংকগুলোর মাধ্যমে ছাড়া হবে। ৪ জুলাই পর্যন্ত যতো নতুন টাকাই প্রয়োজন হোক না কেন বাংলাদেশ ব্যাংকের অফিসগুলো থেকে সরবরাহ করা হবে।