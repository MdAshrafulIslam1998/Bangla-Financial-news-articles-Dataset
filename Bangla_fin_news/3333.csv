Serial,Title,Date,Author,News
3333,চলতি অর্থবছরে ৮ বিলিয়ন ডলার এফডিআই আসবে  পরিকল্পনামন্ত্রী,2018-08-14,ইত্তেফাক রিপোর্ট,চলতি অর্থবছরে ব্যাপক বৈদেশিক বিনিয়োগ আশা করছে সরকার। চলতি অর্থবছরে ২০১৮১৯ ৭৮ বিলিয়ন মার্কিন ডলার সরাসরি বিদেশী বিনিয়োগ এফডিআই আসবে। যেখানে অন্য অর্থবছরে ২ বিলিয়ন ডলারের বেশি হতো না। গতকাল সোমবার রাজধানীর শেরেবাংলা নগরের এনইসি সম্মেলন কক্ষে চলতি অর্থবছরের এডিপির বাস্তবায়ন কৌশল নির্ধারণ নতুন প্রকল্প নির্দিষ্টকরণ ও অনুমোদন সংক্রান্ত বিষয়ে আন্তঃমন্ত্রণালয় সভায় এসব কথা জানান পরিকল্পনা মন্ত্রী আ হ ম মুস্তফা কামাল।  বৈঠক শেষে সাংবাদিকদের এক ব্রিফিংয়ে আ হ ম মুস্তফা কামাল বলেন আগামী অক্টোবরের যেকোনো সময় প্রধানমন্ত্রী শেখ হাসিনার নেতৃত্বে একটি ছোট সরকার গঠন হবে। তখন শুধু রুটিন কাজ করা যাবে। কিন্তু নীতি নির্ধারণী কোন সিদ্ধান্ত নিতে পারবে না সেই সরকার। এ জন্য নির্বাচনী সরকার গঠনের আগেই নতুন উন্নয়ন প্রকল্প অনুমোদনের জন্য বিভিন্ন মন্ত্রণালয়ের সচিবদের তাগিদ দেওয়া হয়েছে। বলা হয়েছে শুধু প্রকল্প নিলেই হবে না। যে প্রকল্প বাস্তবায়ন করা সম্ভব হবে সেরকম প্রকল্পই নিতে হবে।  তিনি আরো বলেন যেকোনো জাতীয় নির্বাচনের বছরে তার আগের ও পরের বছরের তুলনায় এডিপির বাস্তবায়ন কম হয়। এ অর্থবছর যাতে সেরকম কিছু না হয় সেজন্য সতর্ক থাকার নির্দেশনা দেওয়া হয়েছে। এক্ষেত্রে বলা হয়েছে দেশের টেকসই উন্নয়ন ধরে রাখতে হলে চলমান উন্নয়ন কাজের ধারাবাহিকতা অব্যাহত রাখতে হবে। নির্বাচন একটি স্বাভাবিক প্রক্রিয়া। এজন্য উন্নয়নকে বাধাগ্রস্ত করা যাবে না। আমাদের অর্থনীতির আকার যে হারে বড় হয়েছে সে তুলনায় দেশে বিদেশী বিনিয়োগ আসেনি। তবে এবার যেরকম সাড়া পাওয়া গেছে এতে করে মনে হচ্ছে ৭ থেক ৮ বিলিয়ন মার্কিন ডলারের বিদেশী বিনিয়োগ হবে।  মন্ত্রী আরো বলেন চলতি ২০১৮১৯ অর্থবছরের বার্ষিক উন্নয়ন কর্মসূচিতে বরাদ্দসহ ৭৭টি সংশোধিত অননুমোদিত প্রকল্প অন্তর্ভুক্ত রয়েছে। এ সকল প্রকল্পের অনুকূলে বরাদ্দকৃত অর্থ ব্যয় তথা বাস্তবায়ন প্রকল্পগুলোর সংশোধন প্রস্তাব অনুমোদনের উপর অনেকাংশে নির্ভরশীল। কাজেই প্রকল্পগুলো অনুমোদনের প্রক্রিয়া দ্রুত সম্পন্ন করা হবে। মেয়াদ উত্তীর্ণ ১৫০টি প্রকল্প বাস্তবায়নের স্বার্থে তারকা চিহ্নিত অবস্থায় চলতি ২০১৮১৯ অর্থ বছরের বার্ষিক উন্নয়ন কর্মসূচিতে এডিপি তারকা চিহ্ন দিয়ে অন্তর্ভুক্ত করা হয়েছে। এগুলোর মধ্যে ৬৫টি প্রকল্পের মেয়াদ বৃদ্ধি বা সংশোধনের উদ্যোগ নেয়া হয়েছে। অবশিষ্ট ৮৫টি প্রকল্পের বিষয়ে দ্রুত উদ্যোগ নেওয়ার তাগিদ দেওয়া হয়েছে। এছাড়া নতুন প্রকল্পের ক্ষেত্রে দ্রুত ব্যবস্থা নিতে বলা হয়েছে।  ইত্তেফাকমোস্তাফিজ