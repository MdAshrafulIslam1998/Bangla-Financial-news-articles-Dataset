Serial,Title,Date,Author,News
4967,অ্যাকর্ডের স্বীকৃতি পেল চরকা টেক্সটাইল,2016-08-03,অনলাইন ডেস্ক,অগ্নি বৈদ্যুতিক ও ভবনের কাঠামোগত নিরাপত্তা নিশ্চিত করায় অ্যাকর্ডের স্বীকৃতি পেল চরকা টেক্সটাইল। বাংলাদেশে পোশাক কারখানার কর্ম পরিবেশ মূল্যায়ন করছে ইউরোপীয় ক্রেতাদের সমন্বয়ে গঠিত অ্যাকর্ড দ্যা অ্যাকর্ড অন ফায়ার এন্ড বিল্ডিং সেফটি।   চরকা টেক্সটাইল সফলভাবে কারখানার কর্ম পরিবেশ উন্নয়নের শর্তসমূহ পূরণ করেছে এবং কারখানাটি তাদের সংস্কার কাজ যথাযথভাবে সম্পন্ন করেছে বলে অ্যাকর্ড প্রদত্ত স্বীকৃতি সনদে উল্লেখ করা হয়। গত ২৮ জুলাই ২০১৬ এই সনদ প্রদান করা হয়।  উল্লেখ্য চলতি বছর চরকা টেক্সটাইল উচ্চমানের কর্ম পরিবেশের স্বীকৃতি হিসেবে ব্রিটিশ স্ট্যান্ডার্ড অকুপেশনাল হেলথ অ্যান্ড সেফটি অ্যাসেসমেন্ট সিরিজ বিএস ওএইচএসএএস সনদ অর্জন করে। নরসিংদীতে চরকা টেক্সটাইল যাত্রা শুরু হয় ২০১৩ সালে।