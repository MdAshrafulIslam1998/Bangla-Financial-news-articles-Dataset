Serial,Title,Date,Author,News
1221,ব্যাংক লেনদেনের সময় আরও বাড়লো,2021-06-16,ইত্তেফাক অনলাইন ডেস্ক,করোনাভাইরাসের সংক্রমণ প্রতিরোধে চলমান বিধিনিষেধ আরও একদফা বাড়ানোর পাশাপাশি ব্যাংক লেনদেনের সময়ও বাড়ানো হয়েছে। যেখানে নতুন করে লেনদেন আধাঘণ্টা বাড়িয়ে আদেশ দিলো কেন্দ্রীয় ব্যাংকের অফ সাইট সুপারভিশন বিভাগ। আদেশে উল্লেখ করা হয় ব্যাংক লেনদেন এখন থেকে সকাল ১০টা থেকে বিকাল সাড়ে তিনটা পর্যন্ত চলবে।বুধবার ১৬ জুন কেন্দ্রীয় ব্যাংকের অফ সাইট সুপারভিশন বিভাগ এসংক্রান্ত সার্কুলার জারি করে সব তফসিলি ব্যাংকের ব্যবস্থাপনা পরিচালক ও প্রধান নির্বাহীর কাছে পাঠিয়েছে। এর পাশাপাশি ১৩ এপ্রিল জারি করা সার্কুলারের সব বিষয় অপরিবর্তিত থাকবে। তবে ব্যাংক খোলা থাকবে বিকাল পাঁচটা পর্যন্ত। সাড়ে তিনটার পর দেড় ঘণ্টা চলবে ব্যাংকের আনুষঙ্গিক কাজ।করোনাভাইরাসের সংক্রমণ প্রতিরোধে গত ৫ এপ্রিল এক সপ্তাহের জন্য প্রথম লকডাউন দেয়া হয়। সে সময় ব্যাংকে লেনদেন চলে সকাল ১০টা থেকে দুপুর সাড়ে ১২টা পর্যন্ত।১৪ এপ্রিল থেকে এক সপ্তাহ কঠোর লকডাউন দেয়ার ঘোষণা আসার পর প্রথমে জানানো হয় ব্যাংক বন্ধ থাকবে। কিন্তু উল্টো পরে সময় বাড়িয়ে সকাল ১০টা থেকে দুপুর ১টা পর্যন্ত লেনদেন চলতে থাকে।  লকডাউন চতুর্থ দফা বাড়িয়ে ১৬ মে পর্যন্ত করার প্রজ্ঞাপন আসার পর ৫ মে বাংলাদেশ ব্যাংক জানায় লেনদেন চলবে ১০টা থেকে ২টা পর্যন্ত। এরপর বিধিনিষেধ আবার বাড়লেও ১৭ থেকে ২৩ মে পর্যন্ত ব্যাংক চলে আগের মতোই।২৪ থেকে ৩০ মে পর্যন্ত আরেক দফা লকডাউনে ব্যাংকে লেনদেন আধাঘণ্টা বাড়িয়ে ১০টা থেকে বেলা আড়াইটা পর্যন্ত করা হয়।এরপর বিধিনিষেধ ৩১ মে থেকে ৬ জুন পর্যন্ত ব্যাংকে লেনদেন আবার আধাঘণ্টা বাড়িয়ে চলে ১০টা থেকে বেলা ৩টা পর্যন্ত। বর্তমান আদেশে যা চলবে সাড়ে ৩টা পর্যন্ত।ইত্তেফাকএসআই