Serial,Title,Date,Author,News
1006,তালায় টমেটো চাষিদের মুখে হাসি নেই,2021-08-21,তালা সাতক্ষীরা সংবাদদাতা,করোনা ও লকডাউনের কারণে দাম কম থাকায় উৎপাদিত সবজি নিয়ে বিপাকে পড়েছেন তালা উপজেলার নগরঘাটা এলাকার চাষিরা। গত বছর যে টমেটো ৬০৭০ টাকা কেজি দরে বিক্রি করেছে তা এখন বিক্রি হচ্ছে মাত্র ৩০ থেকে ৩৫ টাকা। এলাকার অধিকাংশ কৃষক সময়ের সাথে পাল্লা দিয়ে ব্রকলি লাল বাঁধাকপি উন্নত জাতের উচ্ছে কুল ও গ্রীষ্মকালীন টমেটো চাষাবাদ করে দেশের মানুষের কাছে সাতক্ষীরা জেলাকে আলাদাভাবে পরিচিত করিয়েছে কুড়িয়েছে অনেক সুনাম। কিন্তু করোনা ও লকডাউনের কারণে দাম কম থাকায় সেই চাষিদের মুখে এবার হাসি নেই।নগরঘাটা এলাকার আব্দুর রশিদ সরদার রেজাউল সরদার শেখ শাহীনসহ কয়েকজন চাষি বলেন গত বছর টমেটো ৬০৭০ টাকা কেজি দরে বিক্রি হলেও এবছর তা বিক্রি হচ্ছে মাত্র ৩০ থেকে ৩৫ টাকা কেজি দরে। এছাড়া জেলার বাইরে রপ্তানিতে যানবাহন খরচ বেড়েছে বেড়েছে সারকীটনাশকের দাম। বিঘা প্রতি প্রায় টমেটো চাষে খরচ হয় প্রায় দেড় লাখ। এবার উৎপাদন খরচই কোন রকম উঠবে কিনা তা নিয়ে সংশয় দেখা দিয়েছে। তবে স্বল্প সুদে কৃষিঋণ পেলেও তাদের চিন্তা কিছুটা কম থাকতো বলে জানান চাষিরা। ....এদিকে বিগত ২০১৯ সালের ৩ অক্টোবর তালা উপজেলার নগরঘাটা ইউনিয়নের কয়েকটি গ্রীষ্মকালীন টমেটো ক্ষেত পরিদর্শন করেছিলেন কৃষিমন্ত্রী ড. আব্দুর রাজ্জাক। কৃষিমন্ত্রীর দেয়া সেই আশ্বাস কতটা উদ্যমী করেছিল কৃষকদের সেটা নগরঘাটা ইউনিয়নের মাঠ ও মাছের ঘেরে উৎপাদিত কাঁচামাল তরকারি দেখলেই বোঝা যায় বলে জানান এলাকাবাসী।  তালা উপজেলা কৃষি কর্মকর্তা হাজিরা খাতুন জানান করোনা ও লকডাউনের কারণে চাষিরা তাদের উৎপাদিত সবজির দাম কিছুটা কম পাচ্ছেন। দ্রুত এটি ঠিক হয়ে যাবে বলে আশাবাদ ব্যক্ত করেন তিনি।ইত্তেফাকএমআর