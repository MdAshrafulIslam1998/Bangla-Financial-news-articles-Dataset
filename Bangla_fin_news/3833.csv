Serial,Title,Date,Author,News
3833,‘বাংলাদেশে আরো জাপানি প্রতিষ্ঠান বিনিয়োগ করবে’,2017-11-09,অনলাইন ডেস্ক,জাপানি উদ্যোক্তাদের বাংলাদেশের প্রতি ব্যাপক আগ্রহ রয়েছে। আরো অধিক সংখ্যক জাপানি কোম্পানি এই দেশে বিনিয়োগ করবে। বাংলাদেশে জাপানের রাষ্ট্রদূত হিরোইয়াসু ইজুমি বুহস্পতিবার চট্টগ্রাম রফতানি প্রক্রিয়াকরণ এলাকা সিইপিজেড সফরকালে এই মন্তব্য করেন। বাংলাদেশে রাষ্ট্রদূত হিসেবে দায়িত্ব গ্রহণের পর দেশের কোনো ইপিজেডে এটিই তার প্রথম সফর।  তিনি বলেন সদ্য সমাপ্ত জাপানবাংলাদেশ পাবলিকপ্রাইভেট অর্থনৈতিক সংলাপের তৃতীয় রাউন্ডে জাপানি বিনিয়োগকারীরা বাংলাদেশে বিনিয়োগে বিপুল আগ্রহ দেখিয়েছে। তিনি আশাবাদ ব্যক্ত করে বলেন এই সফল সংলাপের পরে ইপিজেডসমূহ এবং বাংলাদেশে জাপানি বিনিয়োগ আরো বৃদ্ধি পাবে।  চট্টগ্রাম ইপিজেডের মহাব্যবস্থাপক মো. খুরশিদ আলম দেশে ইপিজেডের পথিকৃৎ সিইপিজেড সফরের জন্য রাষ্ট্রদূতকে ধন্যবাদ জানান। তিনি পাওয়ারপয়েন্ট প্রেজেন্টেশনের মাধ্যমে ইপিজেড তথা বেপজার সামগ্রিক চিত্র তুলে ধরেন। বাংলাদেশের ইপিজেডসমূহকে বিনিয়োগের সুবর্ণভূমি উল্লেখ করে তিনি বলেন ৩৮টি দেশের বিনিয়োগকারীরা ৪.৪২ বিলিয়ন মার্কিন ডলার বিনিয়োগের মাধ্যমে ইপিজেডসমূহে শিল্প স্থাপন করেছে।  সিইপিজেডের মহাব্যবস্থাপক বলেন বেপজাধীন ৮টি ইপিজেডের ৪৬৫টি চালু শিল্পে প্রায় পাঁচ লাখ শ্রমিক কর্মরত যার মধ্যে ৬৪ শতাংশ নারী। তিনি বলেন এভাবে বেপজা নারীর ক্ষমতায়নে গুরুত্বপূর্ণ ভূমিকা রাখছে। বাসস  ইত্তেফাককেকে