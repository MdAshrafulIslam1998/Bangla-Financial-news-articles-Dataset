Serial,Title,Date,Author,News
3513,‘বৈদেশিক মুদ্রার রিজার্ভ ৩২ দশমিক ৯৭ বিলিয়ন ডলার’,2018-04-13,অনলাইন ডেস্ক,বাংলাদেশ ব্যাংকে বৈদেশিক মুদ্রার রিজার্ভ দাঁড়িয়েছে ৩২ দশমিক ৯৭ বিলিয়ন মার্কিন ডলার। যা দেশে আগামী নয় মাসের আমদানি কার্যক্রমের জন্য এই রিজার্ভ পর্যাপ্ত। কেন্দ্রীয় ব্যাংকের ফরেন এক্সচেঞ্জ বিভাগের সর্বশেষ তথ্য অনুযায়ী এই রিজার্ভের কথা জানানো হয়।  চলতি বছর ২৯ মার্চ এই রিজার্ভ ছিল ৩২ দশমিক ৪০ বিলিয়ন মার্কিন ডলার। শুক্রবার পর্যন্ত রিজার্ভ আরও দশমিক ৫৭ বিলিয়ন ডলার বৃদ্ধি পায় যা গতবছর ১১ এপ্রিলের রিজার্ভের চেয়ে আরও দশমিক ৬৮ বিলিয়ন মার্কিন ডলার বেশি।  সম্প্রতি তৈরি পোশাক রপ্তানি এবং প্রবাসী শ্রমিকদের রেমিটেন্স এই রিজার্ভ গড়তে সহায়তা করেছে।  চলতি অর্থবছরের ২০১৭১৮ প্রথম নয় মাসে রেমিটেন্স এসেছে ১০ হাজার ৭শ ৬১ দশমিক ২৯ মিলিয়ন মার্কিন ডলার যা গত অর্থবছরের একই সময়ের তুলনায় ১৭ দশমিক ০৪ শতাংশ বেশি।  কেন্দ্রীয় ব্যাংক জানায় গত ২০১৬২০১৭ অর্থবছরের জুলাই থেকে মার্চ মাস পর্যন্ত দেশে রেমিটেন্স এসেছিল ৯ হাজার ১ শ ৯৪ দশমিক ৫৯ মিলিয়ন মার্কিন ডলার। বাসস।  ইত্তেফাকএমআই