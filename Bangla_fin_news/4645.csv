Serial,Title,Date,Author,News
4645,ছুটির দিনও আয়কর রিটার্ন নেবে কর অফিস,2016-11-22,ইত্তেফাক রিপোর্ট,আগামী ৩০ নভেম্বরের মধ্যে ব্যক্তিশ্রেণীর করদাতাদের আয়কর দেয়ার শেষ দিন। এই সময়ের মধ্যেই করদাতাদের আয়কর রিটার্ন জমা দিতে হবে। অতীতের ন্যায় এবার আর রিটার্ন দাখিলের সময় বাড়ছে না। এ কারণে করদাতাদের আয়কর রিটার্ন জমা দেয়ার সুবিধায় এনবিআরও কিছু উদ্যোগ নিয়েছে। এ লক্ষ্যে শুক্র ও শনিবার ছুটির দিনও আয়কর অফিস সার্কেল অফিস খোলা থাকবে।   অন্যদিকে সাধারণ সময়ে কর অফিস সকাল ৯ টা থেকে ৫টা পর্যন্ত হলেও আজ থেকে ৩০ নভেম্বর পর্যন্ত রাত ৯টা পর্যন্ত খোলা থাকবে। এনবিআরের সংশ্লিষ্ট সূত্র জানিয়েছে করদাতাদের কর দেয়ার সুবিধার্থে এ উদ্যোগ নেয়া হয়েছে।