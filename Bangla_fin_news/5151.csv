Serial,Title,Date,Author,News
5151,সোনালী ব্যাংকের ভারপ্রাপ্ত চেয়ারম্যান হলেন মুসলিম চৌধুরী,2016-05-24,অনলাইন ডেস্ক,অর্থ মন্ত্রণালয়ের অতিরিক্ত সচিব মোহাম্মদ মুসলিম চৌধুরীকে রাষ্ট্রায়ত্ত সোনালী ব্যাংকের ভারপ্রাপ্ত চেয়ারম্যান করেছে সরকার। রবিবার অর্থ মন্ত্রণালয়ের ব্যাংক ও আর্থিক প্রতিষ্ঠান বিভাগ থেকে প্রজ্ঞাপন জারি করে এই নিয়োগ দেয়া হয়। নতুন চেয়ারম্যান নিয়োগ না দেয়া পর্যন্ত মুসলিম চৌধুরী ব্যাংকটির চেয়ারম্যানের দায়িত্ব পালন করবেন বলে প্রজ্ঞাপনে উল্লেখ করা হয়েছে।  বাংলাদেশ ব্যাংকের রিজার্ভ চুরির পর চাপের মুখে আতিউর রহমান গভর্নরের পদ ছাড়ার পর গত ১৬ মার্চ সোনালী ব্যাংকের চেয়ারম্যান ফজলে কবির চার বছরের জন্য গভর্নরের দায়িত্ব নিলে সোনালী ব্যাংকের চেয়ারম্যানের পদ শূন্য হয়।