Serial,Title,Date,Author,News
6002,ফের কমল সোনার দাম,2015-07-22,ইত্তেফাক রিপোর্ট,চার মাসের ব্যবধানে আবার সোনার দাম কমেছে। এবার প্রতি ভরি সনাতনি পদ্ধতির সোনায় এক হাজার ২২৫ টাকা এবং অন্যান্য ক্যারেটের সোনায় এক হাজার ৫৩৯ টাকা করে কমেছে। আজ বৃহস্পতিবার থেকে নতুন মূল্যে সোনা বিক্রি হবে বলে জানিয়েছে বাংলাদেশ জুয়েলার্স সমিতি বাজুস। বুধবার এক বিজ্ঞপ্তিতে এ তথ্য জানানো হয়েছে। আন্তর্জাতিক বাজারের সঙ্গে সঙ্গতি রেখে দেশের বাজারে সোনার মূল্য নির্ধারণ করে বাজুস।  সংগঠনটির নির্ধারিত নতুন মূল্য তালিকায় দেখা গেছে সবচেয়ে ভালো মানের অর্থাত্ ২২ ক্যারেটের সোনাপ্রতি ভরি ১১ দশমিক ৬৬৪ গ্রাম বিক্রি হবে ৪২ হাজার ৯৮২ টাকা দরে। গত ১১ মার্চ থেকে দুধবার পর্যন্ত এ মানের সোনার বিক্রিমূল্য ছিল ৪৪ হাজার ৫২১ টাকা। ২১ ক্যারেটের সোনা ভরিপ্রতি ৪২ হাজার ৪২১ টাকার বদলে ৪০ হাজার ৮৮২ টাকা দরে বিক্রি হবে। ১৮ ক্যারেটের সোনা ভরিপ্রতি এখন বিক্রি হবে ৩৪ হাজার ২৯৫ টাকায়। বুধবার পর্যন্ত এ মানের স্বর্ণের দাম ছিল ৩৫ হাজার ৭৭৩ টাকা। আর সনাতনি পদ্ধতির ভরিপ্রতি সোনা ২৪ হাজার ৮৬ টাকার বদলে এখন তা ২২ হাজার ৮৬১ টাকায় বিক্রি হবে।  এ দিকে সোনার পাশাপাশি কমছে রুপার দামও। আগে প্রতি ভরি রুপার দাম ছিল এক হাজার ৫০ টাকা। তা বিক্রি হবে ৯৯১ টাকায়। অর্থাত্ প্রতি ভরিতে রুপার দাম কমেছে ৫৯ টাকা।