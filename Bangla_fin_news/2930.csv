Serial,Title,Date,Author,News
2930,চার হাজার ৩৮ কোটি টাকা বেড়েছে বিজ্ঞান ও প্রযুক্তি মন্ত্রণালয়ের বাজেটে,2019-06-13,অনলাইন ডেস্ক,বাজেটে দেশের বিজ্ঞান ও প্রযুক্তি মন্ত্রণালয়কে বরাদ্দের প্রস্তাব করা হয়েছে ১৬ হাজার ৪৩৯ কোটি টাকা। যা গত ২০১৮১৯ অর্থবছরের চেয়ে চার হাজার ৩৮ কোটি টাকা বেশি। গত অর্থবছরে মন্ত্রণালয়টির সংশোধিত বাজেট ছিল ১২ হাজার ৩৯১ কোটি টাকা।অর্থমন্ত্রী আ হ ম মুস্তফা কামাল বৃহস্পতিবার জাতীয় সংসদে নিজের প্রথম বাজেট পেশ করেন। বৃহস্পতিবার ৩টার পর স্পিকার ড. শিরীন শারমিন চৌধুরীর অনুমতি নিয়ে তিনি বাজেট উপস্থাপন করতে শুরু করেন। এর আগে গত অর্থবছর নিজের শেষ বাজেট প্রস্তাব পেশ করেন তৎকালীন অর্থমন্ত্রী আবুল মাল আবদুল মুহিত। তিনি সেসময় বিজ্ঞান ও প্রযুক্তি মন্ত্রণালয়কে বাজেট বরাদ্দের প্রস্তাব করেছিলেন ১২ হাজার ২০১ কোটি টাকা।এদিকে নতুন বাজেটের আকার ধরা হয়েছে ৫ লাখ ২৩ হাজার ১৯০ কোটি টাকা। যা মোট দেশজ উৎপাদনের জিডিপি ১৮ দশমিক ১ শতাংশ। চলতি বাজেটের আকার ৪ লাখ ৬৪ হাজার ৫৭৩ কোটি টাকা। সে হিসাবে নতুন বাজেটের আকার বাড়ছে ১২ দশমিক ৬ শতাংশের বেশি।বাজেটে ঘাটতির পরিমাণ ধরা হয়েছে ১ লাখ ৪৫ হাজার ৯৫০ কোটি টাকা। যা চলতি অর্থবছরের বাজেট থেকে ২০ হাজার ৬৫৭ কোটি টাকা বেশি। আগামী ৩০ জুন এই বাজেট পাস হবে। ১ জুলাই থেকে শুরু হবে নতুন অর্থবছর।ইত্তেফাকইএইচএম