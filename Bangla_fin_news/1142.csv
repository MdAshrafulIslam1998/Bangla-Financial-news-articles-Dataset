Serial,Title,Date,Author,News
1142,ব্যাংক লেনদেনের সময় বাড়ছে,2021-07-06,ইত্তেফাক অনলাইন ডেস্ক,লকডাউনে আরও এক ঘণ্টা বাড়ানো হচ্ছে ব্যাংক লেনদেন। যা ৮ জুলাই থেকে কার্যকর হবে। নতুন নিয়মে সকাল ১০টা থেকে দুপুর আড়াইটা পর্যন্ত চলবে লেনদেন। বাংলাদেশ ব্যাংকের তথ্যমতে এ সূত্র জানা গেছে।আগামী বৃহস্পতিবার ৮ জুলাই থেকে সকাল ১০টা থেকে দুপুর আড়াইটা পর্যন্ত ব্যাংকে লেনদেন হবে। লেনদেনপরবর্তী আনুষঙ্গিক কার্যক্রম শেষ করার জন্য ব্যাংক খোলা থাকবে বিকেল ৪টা পর্যন্ত। এছাড়া বিধিনিষেধ চলাকালে শুক্র ও শনিবার সাপ্তাহিক ছুটির সঙ্গে রবিবারও ব্যাংক বন্ধ থাকবে।করোনাভাইরাসের সংক্রমণ রোধে ঘোষিত লকডাউনে সীমিত আকারে ব্যাংক খোলার রাখার সিদ্ধান্ত নেয় বাংলাদেশ ব্যাংক। তবে কঠোর বিধিনিষেধে স্বাভাবিক নিয়মের চেয়ে ব্যাংকিং কার্যক্রম সীমিত আকারে করার ঘোষণা দেওয়া হয়। করোনার বিধিনিষেধে ১ জুলাই থেকে নতুন নিয়মে ব্যাংক লেনদেন শুরু হয়।           ....কেন্দ্রীয় ব্যাংকের নির্দেশনায় বলা হয়েছে ৮ জুলাই থেকে ১৪ জুলাই পর্যন্ত ব্যাংকিং লেনদেনের সময়সূচি হবে সকাল ১০টা থেকে দুপুর আড়াইটা পর্যন্ত। লেনদেনপরবর্তী আনুষঙ্গিক কার্যক্রম শেষ করার জন্য ব্যাংক খোলা থাকবে বিকেল ৪টা পর্যন্ত।কঠোর বিধিনিষেধে ব্যাংক লেনদেন সীমিত থাকায় ও বন্ধের সময়ে প্রয়োজন মেটাতে খোলা রাখা হয়েছে ব্যাংকগুলোর এটিএম বুথ। পাশাপাশি ব্যাংকগুলোর অনলাইন ব্যাংকিং সেবাও চালু আছে।এ ছাড়া বিকাশনগদরকেটের মতো মোবাইলে আর্থিক সেবা চালু আছে। আর এসব সেবা যাতে নিরবচ্ছিন্ন থাকে সেজন্য ব্যাংকগুলোকে নির্দেশ দিয়েছে কেন্দ্রীয় ব্যাংক।       ....করোনা ভাইরাসের বিস্তার রোধকল্পে ১ জুলাই সকাল ৬টা থেকে ৭ জুলাই মধ্যরাত পর্যন্ত জনসাধারণের সার্বিক কার্যাবলী ও চলাচলে বিধিনিষেধ আরোপের প্রজ্ঞাপন জারি করেছে সরকার। বুধবার মন্ত্রিপরিষদ বিভাগের মাঠ প্রশাসন সমন্বয় অধিশাখা থেকে এ বিষয়ে প্রজ্ঞাপন জারি করা হয়েছে।করোনা ভাইরাসের বিস্তাররোধে গত ২৮ জুন থেকে সীমিত আকারে ও ১ জুলাই থেকে কঠোর বিধিনিষেধ আরোপ করে সরকার।ইত্তেফাকএসআই