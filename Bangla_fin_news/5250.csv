Serial,Title,Date,Author,News
5250,মাস্টারকার্ডের তিনটি এক্সক্লুসিভ ডেবিট ও ক্রেডিট কার্ড আনলো ইউসিবি,2016-03-30,অনলাইন ডেস্ক,সম্প্রতি ইউনাইটেড কমার্শিয়াল ব্যাংক লিমিটেড ইউসিবিএল এর মাধ্যমে তিনটি নতুন এক্সক্লুসিভ ডেবিট ও ক্রেডিট কার্ড নিয়ে এসেছে মাস্টারকার্ড। কার্ডগুলো হচ্ছে প্লাটিনাম ডেবিট ও ক্রেডিট মাস্টারকার্ড এবং ইম্পেরিয়াল প্লাটিনাম ডেবিট মাস্টারকার্ড।  বুধবার গণমাধ্যমে পাঠানো এক বিবৃতিতে একথা জানানো হয়। ঢাকায় ইউসিবির করপোরেট হেড অফিসে কার্ড তিনটির উদ্বোধনী অনুষ্ঠানের আয়োজন করা হয়। এতে ইউনাইটেড কমার্শিয়াল ব্যাংকের ইউসিবি ব্যবস্থাপনা পরিচালক মুহাম্মদ আলী অতিরিক্ত ব্যবস্থাপনা পরিচালক এ.ই.এ. মুহাইমেন ওমীর্জা রাফিকুর রহমান এবং মাস্টারকার্ড বাংলাদেশের কান্ট্রি ম্যানেজার সৈয়দ মোহাম্মদ কামাল ও ভাইস প্রেসিডেন্ট গীতাঙ্ক ডি দত্তসহ উভয় প্রতিষ্ঠানের ঊর্ধ্বঃতন কর্মকর্তারা উপস্থিত ছিলেন  কার্ডধারীরা অত্যন্ত আস্থার সঙ্গে কেনাকাটা করতে পারবেন। কার্ডটি মাস্টারকার্ড এর চিপঅ্যান্ডপিন টেকনোলজিতে তৈরি যার ফলে ব্যবহারকারীদের ব্যক্তিগত কার্ডের তথ্যাবলী সংরক্ষিত থাকবে।  ভ্রমণ পিপাসুদের জন্য মাস্টারকার্ড ইউসিবি প্লাটিনাম ক্রেডিট ও ইম্পেরিয়াল ডেবিট কার্ড দিচ্ছে ঢাকার হজরত শাহজালাল আন্তর্জাতিক বিমানবন্দরে ইউসিবি ইমপেরিয়াল লাউঞ্জ ব্যবহারের সুযোগ। এছাড়া প্লাটিনাম ক্রেডিট কার্ড ব্যবহারে বিনা সুদে ইনস্টলমেন্ট প্লান বিনামূল্যে সাপ্লিমেন্টারি কার্ড কার্ড চেক এসএমএস অ্যালার্ট ইস্টেটমেন্ট ও ইন্টারনেট ব্যাংকিংসহ থাকছে আরো অনেক সুযোগসুবিধা। ডেবিট ও ক্রেডিট কার্ডে বর্তমানে বাংলাদেশে মাস্টারকার্ডেরই রয়েছে সবচেয়ে বিস্তৃত পার্টনার নেটওয়ার্ক। এর আওতায় মাস্টারকার্ড ব্যবহারকারীরা এক হাজারেরও বেশি আউটলেটে বিশেষ মূল্যছাড়সহ নানা সুবিধা পেয়ে থাকেন।  ইউনাইটেড কমার্শিয়াল ব্যাংকের ইউসিবি ব্যবস্থাপনা পরিচালক মুহাম্মদ আলী এ প্রসঙ্গে বলেন আমরা ইউসিবি পরিবার সব সময়ই গ্রাহকদের দ্রুত ও উদ্ভাবনী সেবা প্রদানে সচেষ্ট। সেই প্রতিশ্রুতিরইপ্রতিফলন ঘটল আমাদের আজকের তিনটি এক্সক্লুসিভ কার্ড উদ্বোধনের মাধ্যমে। মাস্টারকার্ডের সাথে যুক্ত হয়ে কাজ করতে পেরে আমরা অত্যন্ত গর্বিত এবং আমরা আশা করি আমাদের যৌথ যাত্রা অব্যাহত থাকবে।  মাস্টারকার্ড বাংলাদেশের কান্ট্রি ম্যানেজার সৈয়দ মোহাম্মদ কামাল বলেন কার্ডের নিরাপত্তার বিষয়টিকে মাস্টারকার্ড অগ্রাধিকার দিয়ে থাকে এবং সেই প্রতিশ্রুতির আলোকেই এবারে আমরা ইউসিবির মাধ্যমে চিপঅ্যান্ডপিন প্রযুক্তির কার্ড নিয়ে এসেছি যাতে কার্ডধারীরা সর্বোচ্চ আস্থার সাথে ও সম্পূর্ণ নিরাপত্তার নিশ্চয়তায় কেনাকাটা সম্পন্ন করতে পারবেন। আমরা আশা করি এসব কার্ড বর্তমান সময়ের গ্রাহকদের চাহিদা পূরণ করবে এবং তাঁরা কেনাকাটায় নানা ধরনের সুযোগসুবিধা পাবেন। ফলে তাঁদের কেনাকাটার অভিজ্ঞতা হয়ে উঠবে আনন্দময়। ইউনাইটেড কমার্শিয়াল ব্যাংকের সাথে আমাদের এই অংশীদারিত্ব অত্যন্ত ফলপ্রসূ প্রমানিত হয়েছে এবং ভবিষ্যতে বাংলাদেশের গ্রাহকদের জন্য আমাদের অধিকতর সুবিধাসংবলিত ও উদ্ভাবনী সেবা প্রদানের প্রচেষ্টা অব্যাহত থাকবে।