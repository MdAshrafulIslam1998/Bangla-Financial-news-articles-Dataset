Serial,Title,Date,Author,News
1522,আবারও কমলো স্বর্ণের দাম,2021-03-10,ইত্তেফাক অনলাইন ডেস্ক,দেশের বাজারে আবারও স্বর্ণের দাম কমানোর সিদ্ধান্ত নিয়েছে বাংলাদেশ জুয়েলার্স সমিতি বাজুস। এবার প্রতি ভরি স্বর্ণের দাম কমছে ২ হাজার ৪১ টাকা যা আজ বুধবার ১০ মার্চ থেকে বাজারে কার্যকর হবে।মঙ্গলবার ৯ মার্চ রাতে বাংলাদেশ জুয়েলারি সমিতির প্রেস বিজ্ঞপ্তিতে স্বর্ণের দাম কমানোর বিষয়টি জানানো হয়েছে।নতুন মূল্য অনুযায়ী ২২ ক্যারেটের প্রতি ভরির দাম নির্ধারণ করা হয়েছে ৬৯ হাজার ১০৯ দশমিক ২০ টাকা। মঙ্গলবার পর্যন্ত এই মানের স্বর্ণের দাম ছিল ৭১ হাজার ১৫০ দশমিক ৪০ টাকা। ভরিতে দাম কমেছে দুই হাজার ৪১ দশমিক ২০ টাকা।২১ ক্যারেটের প্রতি ভরির দাম ধরা হয়েছে ৬৫ হাজার ৯৫৯ দশমিক ৯২ টাকা। মঙ্গলবার পর্যন্ত ২১ ক্যারেটের প্রতি ভরির দাম ৬৮ হাজার এক দশমিক ১২ টাকা। দাম কমেছে দুই হাজার ৪১ দশমিক ২০ টাকা।  একই ভাবে ১৮ ক্যারেটের প্রতি ভরির দাম পড়বে ৫৭ হাজার ২১১ দশমিক ৯২ টাকা। বর্তমান দাম রয়েছে ৫৯ হাজার ২৫৩ দশমিক ১২ টাকা। ভরিতে কমেছে দুই হাজার ৪১ দশমিক ২০ টাকা।সনাতন পদ্ধতিতে স্বর্ণ প্রতি ভরির দাম ধরা হয়েছে ৪৬ হাজার ৮৮৯ দশমিক ২৮ টাকা। মঙ্গলবার পর্যন্ত দাম ছিল ৪৮ হাজার ৯৩০ দশমিক ৪৮ টাকা। প্রতি ভরিতে দাম কমেছে দুই হাজার ৪১ দশমিক ২০ টাকা।স্বর্ণের দাম কমানোর ফলে দেশের বাজারে জুয়েলারি ব্যবসার অচলাবস্থা অনেকটাই কেটে যাবে বলেও মনে করে বাজুস।চলতি মাসেই একবার স্বর্ণের দাম বাড়ানো হয়েছিল। সর্বশেষ স্বর্ণের দাম বাড়ে গত ৩ মার্চ। তখন স্বর্ণের দাম ভরিতে ১ হাজার ৫১৬ টাকা কমে। এতে ২২ ক্যারেটের ভরি প্রতি সর্বোচ্চ দাম ছিল ৭১ হাজার ১৫০ টাকা।ইত্তেফাককেকে