Serial,Title,Date,Author,News
4689,বিএসটিআই’র মান সনদ মিলবে অনলাইনে,2016-11-11,ইত্তেফাক রিপোর্ট,বাংলাদেশ স্ট্যান্ডার্ডস এন্ড টেস্টিং ইন্সটিটিউশন বিএসটিআই এর সার্টিফিকেশন মার্কস সিএম অটোমেশনের ফলে এখন থেকে বিএসটিআইর মান সনদ সম্পূর্ণ ডিজিটাইজেশন পদ্ধতিতে প্রদান করা হবে। আবেদনপত্র গ্রহণ থেকে শুরু করে সার্টিফিকেট প্রদান সকল কার্যক্রম হবে অনলাইনে।  বৃহস্পতিবার রাজধানীর বাংলাদেশ কৃষিবিদ ইন্সটিটিউশন লনায়তনে বিএসটিআইর সিএম অটোমেশনের উদ্বোধন করেন শিল্পমন্ত্রী আমির হোসেন আমু। বিএসটিআই মহাপরিচালক ইকরামুল হক এর সভাপতিত্বে উদ্বোধনী অনুষ্ঠানে অন্যদের মধ্যে বক্তব্য রাখেন শিল্প মন্ত্রণালয়ের সিনিয়র সচিব মোঃ মোশাররফ হোসেন ভুঁইয়া বিশ্বব্যাংক গ্রুপের বাণিজ্য ও সক্ষমতা বিষয়ক ঊর্ধ্বতন অর্থনীতিবিদ মাসরুর রিয়াজ ডিএফআইডির বেসরকারিখাত উন্নয়ন সম্পর্কিত উপদেষ্টা মাসাররাত কাদের সিন্হা বাংলাদেশ ট্রেড লিমিটেডের ব্যবস্থাপনা পরিচালক প্রকৌশলী এ. মতিন এবং বিএসটিআইর পরিচালক সিএম মো. রেজাউল করিম।  শিল্পমন্ত্রী বলেন এর ফলে আবেদন ফি এবং মার্কি ফি ইপেমেন্ট এর মাধ্যমে পরিশোধ করা যাবে। অনলাইনে মার্কিং ফি পরিশোধ করার সাথে সাথে আবেদনকারীর ইমেইল এ সার্টিফিকেট পৌঁছে যাবে এবং আবেদনকারী মোবাইলে স্বয়ংক্রিয়ভাবে একটি পাসওয়ার্ড পাবেন। প্রাপ্ত পাসওয়ার্ড ব্যবহার করে আবেদনকারী তার ইমেইল থেকে সার্টিফিকেট ডাউনলোড এবং প্রিন্ট করতে পারবেন। পাশাপাশি কোন পণ্য বিএসটিআইর সনদপ্রাপ্ত কিনা তা বিএসটিআইর ওয়েবসাইট থেকে পাবলিক সার্সিং এর মাধ্যমে ক্রেতাভোক্তা যাচাই করতে পারবেন।  বিএসটিআই মহাপরিচালক বলেন বিএসটিআইর ছয়টি উইং এর মধ্যে সিএম উইং এর অটোমেশন করা হলো। পরবর্তীতে বাকী উইংগুলোসহ বিএসটিআইর সামগ্রিক কার্যক্রম অটোমেশনের আওতায় আনা হবে। এর ফলে দ্রুততম সময়ে এবং কম খরচে সেবা গ্রহীতা সর্বোচ্চ সেবা পাবেন। অনলাইনের পাশাপাশি বিএসটিআইর ওয়ান স্টপ সার্ভিস সেন্টারের মাধ্যমে বিএসটিআইর যাবতীয় সেবা প্রদান কার্যক্রম অব্যাহত থাকবে বলেও তিনি জানান।  উল্লেখ্য বিশ্বব্যাংকের অঙ্গ প্রতিষ্ঠান ইন্টারন্যাশনাল ফাইন্যান্স করপোরেশন আইএফসি এর আর্থিক ও কারিগরি সহায়তায় এ অটোমেশন কাজ সম্পন্ন হয়েছে।