Serial,Title,Date,Author,News
3777,বিজিএমইএ’র নেতৃত্ব নিয়ে ফের দ্বন্দ্ব,2017-12-01,ইত্তেফাক রিপোর্ট,তৈরি পোশাক শিল্প মালিকদের সংগঠন বিজিএমইএর সভাপতি সিদ্দিকুর রহমানের নেতৃত্বাধীন বর্তমান কমিটির একটি অংশ নির্বাচন ছাড়াই আরো দুই বছর দায়িত্ব পালন করতে চায়। এজন্য নতুন ভবন তৈরিসহ কয়েকটি গুরুত্বপূর্ণ ইস্যুকে সামনে আনা হচ্ছে।  তবে বিজিএমইএ নির্বাচনে প্রতিদ্বন্দ্বিতাকারী অপর অংশ এমন প্রস্তাবের বিরোধিতা করছে। তাদের পক্ষ থেকে বলা হচ্ছে গতবার যে সমঝোতার ভিত্তিতে নেতৃত্ব গঠিত হয়েছিল সমঝোতার ওই শর্তই বহাল থাকুক।  গতকাল বৃহস্পতিবার নতুন নেতৃত্বের নির্বাচন ইস্যুতে বিজিএমইএর বর্তমান পরিচালনা পর্ষদের এক বৈঠক অনুষ্ঠিত হয়। বৈঠকে এ ইস্যুটি আলোচনায় আসলেও শেষ পর্যন্ত কোনো সিদ্ধান্ত ছাড়াই শেষ হয়েছে বলে সংশ্লিষ্ট সূত্র জানিয়েছে। বৈঠকে সংগঠনের সভাপতি সিদ্দিকুর রহমান ছাড়াও বর্তমান পরিচালনা বোর্ডের সদস্যরা উপস্থিত ছিলেন।  এ বিষয়ে সিদ্দিকুর রহমানের সঙ্গে মোবাইল ফোনে যোগাযোগের চেষ্টা করে তাকে পাওয়া যায়নি।  ইত্তেফাকএমআর