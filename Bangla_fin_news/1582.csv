Serial,Title,Date,Author,News
1582,এসকে সুর ও শাহ আলমের ব্যাংক হিসাব তলব,2021-02-22,ইত্তেফাক রিপোর্ট,বাংলাদেশ ব্যাংকের আলোচিত সাবেক ডেপুটি গভর্নর এসকে সুর চৌধুরী ও বর্তমান নির্বাহী পরিচালক ইডি মো. শাহ আলমের ব্যাংক লেনদেনের তথ্য জানতে চেয়েছে জাতীয় রাজস্ব বোর্ড এনবিআর।এনবিআরের কেন্দ্রীয় গোয়েন্দা সেল দেশের সব ব্যাংক ও আর্থিক প্রতিষ্ঠানের প্রধান নির্বাহীদের কাছে পাঠানো চিঠিতে আগামী সাত কার্যদিবসের মধ্যে তাদের ব্যাংক ও আর্থিক প্রতিষ্ঠানে গত ২০১৩ সাল থেকে হওয়া সব ধরনের লেনদেনের তথ্য জানাতে বলেছে।এসকে সুর চৌধুরীর স্ত্রী সুপর্ণা সুর চৌধুরী এবং মো. শাহ আলমের দুই স্ত্রী শাহীন আক্তার শেলী ও নাসরিন বেগম এবং তাদের সন্তানদের ব্যাংক লেনদেনের তথ্যও জানতে চাওয়া হয়েছে।  পিপলস লিজিংয়ের অবসায়ন এবং প্রতিষ্ঠানটিতে সাধারণ মানুষের আমানতের বিপুল পরিমাণ অর্থ তছরুপ হওয়ার ঘটনায় আলোচনায় আসেন বাংলাদেশ ব্যাংকের সাবেক এই প্রভাবশালী কর্মকর্তা। পিপলস লিজিংয়ের বিপুল পরিমাণ অর্থ হাতিয়ে নিয়ে ইতিমধ্যে দেশের বাইরে চলে গেছেন প্রতিষ্ঠানটির সাবেক পরিচালক প্রশান্ত কুমার হালদার পিকে হালদার। ইস্যুটি বর্তমানে দেশব্যাপী ব্যাপক আলোচিত। এ ঘটনায় সম্প্রতি আর্থিক প্রতিষ্ঠান বিভাগের দায়িত্ব থেকে শাহ আলমকে সরিয়ে দেয় কেন্দ্রীয় ব্যাংক।এনবিআরের সিআইসির এক ঊর্ধ্বতন কর্মকর্তা আলোচ্য দুই কর্মকর্তাসহ পাঁচজনের ব্যাংক হিসাবের তথ্য চাওয়ার সত্যতা নিশ্চিত করেছেন। নাম প্রকাশ না করার শর্তে ইত্তেফাককে তিনি বলেন পিপলস লিজিং ইস্যুতে তাদের নাম আলোচনায় আসায় তাদের লেনদেনের বিষয়ে খোঁজ নেওয়া হচ্ছে।  চিঠিতে আলোচ্য ব্যক্তিদের একক বা যৌথ নামে বা আংশিক মালিকানায় পরিচালিত হিসাবের লেনদেন কিংবা সঞ্চয়পত্র শেয়ারবাজারে বিনিয়োগ সংক্রান্ত তথ্যও জানাতে বলা হয়েছে। এমনকি আগে হিসাব ছিলো কিন্তু এখন বন্ধ রয়েছে এমন ব্যাংক হিসাবের লেনদেনের তথ্যও জানাতে অনুরোধ করা হয়েছে।ইত্তেফাকইউবি