Serial,Title,Date,Author,News
5426,এবার প্রাণ পণ্য যাবে ইয়েমেনে,2016-01-14,অনলাইন ডেস্ক,ইয়েমেনে প্রাণের পণ্য সরবরাহে দেশটির আলমুশারা কোম্পানির সঙ্গে প্রাণের একটি চুক্তি স্বাক্ষরিত হয়েছে। গত সোমবার রাজধানীর প্রাণআরএফএল গ্রুপের প্রধান কার্যালয়ে এ চুক্তি সম্পাদিত হয়।    এ চুক্তির ফলে প্রথমবারে মতো মধ্যপ্রাচ্যের এ দেশটিতে প্রাণ এর পণ্য পাওয়া যাবে। চুক্তির আওতায় আলমুশারা কোম্পানি বছরে প্রায় ২.১ মিলিয়ন ইউএস ডলার সমমূল্যের প্রাণের বিভিন্ন পণ্য ক্রয় করবে।    প্রাণ এর প্রধান রফতানি কর্মকর্তা মো. মিজানুর রহমান এবং আলমুশারা কোম্পানির ব্যবস্থাপনা পরিচালক মোহাম্মদ কাশেম আলমুশারা নিজ নিজ প্রতিষ্ঠানের পক্ষে চুক্তিতে স্বাক্ষর করেন।    এ সব পণ্যের মধ্যে থাকবে প্রাণের জুস ও ড্রিংকস এবং বিভন্ন ধরনের কনফেকশনারি আইটেম যেমন ললিপপ বাবলগাম টমক্যান্ডি চকোচকো ও বিভিন্ন ধরনের বিস্কুট।     মিজানুর রহমান জানান ইয়েমেনসহ মধ্যপ্রাচ্যের বিভিন্ন দেশে প্রাণের পণ্য চাহিদা ক্রমাগত বাড়ছে। প্রাণের পণ্য বর্তমানে বিশ্বের ১২১টি দেশে রফতানি হচ্ছে।    চুক্তি স্বাক্ষর অনুষ্ঠানে প্রাণের এক্সপোর্ট লিমিটেডের প্রধান বিপণন কর্মকর্তা আরিফুর রহমান জ্যেষ্ঠ কর্মকর্তা এহসানুল সিদ্দিক আলমুশারা কোম্পানির মুহতাসিম ও নাবিল হাসানসহ উভয় প্রতিষ্ঠানের ঊর্ধ্বতন কর্মকর্তারা উপস্থিত ছিলেন।