Serial,Title,Date,Author,News
4356,ব্যাংক এশিয়া ও প্রাণআরএফএল গ্রুপের মধ্যে চুক্তি স্বাক্ষর,2017-01-31,অনলাইন ডেস্ক,গ্রাহকদের কাছে দ্রুত ও সহজে ব্যাংকিং সেবা পৌঁছে দিতে ব্যাংক এশিয়া এবং প্রাণআরএফএল গ্রুপ মঙ্গলবার তিনটি চুক্তি স্বাক্ষর করেছে।  চুক্তি অনুযায়ী ব্যাংকের গ্রাহকরা প্রাণআরএফএল গ্রুপের বেস্টবাই এবং ডেইলি শপিং আউটলেটে স্থাপিত ব্যাংক এশিয়ার এজেন্ট ব্যাংকিং আউটলেট থেকে যে কোন ব্যাংকিং সেবা গ্রহণ করতে পারবে। একই সঙ্গে প্রাণআরএফএল গ্রুপ কর্মীদের ব্যাংক এশিয়া আর্থিক সেবা প্রদান করবে।  ব্যাংক এশিয়ার চেয়ারম্যান আ. রউফ চৌধুরী এবং প্রাণআরএফএল গ্রুপের চেয়ারম্যান ও প্রধান নির্বাহী আহসান খান চৌধুরীর উপস্থিতিতে রাজধানীর তেজগাঁও পুরান বিমানবন্দর রোডের র্যাংগস ভবনে আয়োজিত অনুষ্ঠানে প্রাণআরএফএল গ্রুপের পক্ষে প্রতিষ্ঠানটির পরিচালক মিসেস উজমা চৌধুরী এবং ব্যাংক এশিয়ার পক্ষে ব্যাংকের সিয়িয়র এক্সিকিউটিভ ভাইস প্রেসিডেন্ট ও ব্রাঞ্চ অপারেশন বিভাগের প্রধান মোহাম্মদ বোরহানুদ্দীন সিনিয়র ভাইস প্রেসিডেন্ট ও স্কশিয়া শাখার প্রধান আব্দুল লতিফ এবং ভাইস প্রেসিডেন্ট ও এজেন্ট ব্যাংকিং বিভাগের প্রধান আহসান উল আলম তিনটি চুক্তিতে স্বাক্ষর করেন।  এ সময় ব্যাংকের ভাইস চেয়ারম্যান মোহাম্মদ সাফওয়ান চৌধুরী ও এ. এম নুরুল ইসলাম বোর্ড নির্বাহী কমিটির চেয়ারম্যান রুমি এ হোসেন বোর্ড অডিট কমিটির চেয়ারম্যান মশিউর রহমান পরিচালক এম. শাহজাহান ভূঁইয়া প্রেসিডেন্ট ও ব্যবস্থাপনা পরিচালক আরফান আলী এবং উপব্যবস্থাপনা পরিচালক মোহাম্মদ জহিরুল আলম উপস্থিত ছিলেন।  ইত্তেফাকইউবি