Serial,Title,Date,Author,News
6103,লক্ষ্যমাত্রার চেয়ে ১২০০ কোটি টাকা বেশি রাজস্ব আদায়,2015-07-01,ইত্তেফাক রিপোর্ট,সদ্য সমাপ্ত ২০১৪১৫ অর্থবছরে সংশোধিত রাজস্ব লক্ষ্যমাত্রার চেয়ে ১ হাজার ২০০ কোটি টাকা বাড়তি রাজস্ব আদায় হয়েছে। এ সময়ে ১ লাখ ৩৫ হাজার ১২ কোটি টাকা লক্ষ্যমাত্রার বিপরীতে আদায় হয়েছে ১ লাখ ৩৬ হাজার ২৬৬ কোটি টাকার রাজস্ব।  সংবাদ সম্মেলনে এ তথ্য জানিয়েছেন রাজস্ব বোর্ডের এনবিআর চেয়ারম্যান নজিবুর রহমান। অর্থবছর বছর শেষ হওয়ার পর দিনই তিনি রাজস্ব আদায়ের হালনাগাদ এ তথ্য জানালেন। অবশ্য অর্থবছরের শুরুতে এ লক্ষ্যমাত্রা প্রায় দেড় লাখ কোটি টাকা থাকলেও পরে তা কমিয়ে ১ লাখ ৩৫ হাজার ১২ কোটি টাকায় নামিয়ে আনা হয়।  আলোচ্য সময়ে আয়কর খাতে ৪৯ হাজার ২৬৪ কোটি টাকা লক্ষ্যমাত্রার বিপরীতে আদায় হয়েছে ৪৯ হাজার ৩৯৩ কোটি টাকা। ভ্যাটের লক্ষ্যমাত্রা ছিল ৪৮ হাজার ২৬৪ কোটি টাকা। আদায় হয়েছে ৪৮ হাজার ৬৩৮ কোটি টাকা। এ ছাড়া ৩৭ হাজার ৫০০ কোটি টাকা লক্ষ্যমাত্রার বিপরীতে শুল্ক আদায় হয়েছে ৩৮ হাজার ২৩৫ কোটি টাকা।  তবে পূর্ণাঙ্গ রাজস্ব তথ্য পেতে সাধারণত পরবর্তী মাসের ১৫ তারিখ পর্যন্ত অপেক্ষা করতে হয়। অর্থাত্ চলতি মাসের ১৫ তারিখের পর পূর্ণাঙ্গ রাজস্ব তথ্য পাওয়া যাবে।  সংবাদ সম্মেলনে উতসে কর আলাদা কর অঞ্চল সমুদ্র অর্থনীতিতে ব্লু ইকোনমি বিনিয়োগকারীদের নগদ প্রণোদনা দেয়ার কথা জানান এনবিআর চেয়ারম্যান। সেই সঙ্গে আগামী বছরের ১ জুলাই থেকে ভ্যাট অনলাইন ব্যবস্থা চালুর কথা জানিয়ে তিনি বলেন আগামী জানুয়ারি থেকে ভ্যাটদাতাদের নিবন্ধন প্রক্রিয়া শুরু হবে।