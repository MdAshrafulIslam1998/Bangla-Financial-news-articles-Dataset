Serial,Title,Date,Author,News
974,ইঅরেঞ্জের সব ব্যাংক হিসাব স্থগিত,2021-08-30,ইত্তেফাক রিপোর্ট,ইকমার্স প্রতিষ্ঠান ইঅরেঞ্জ ও প্রতিষ্ঠানটির চেয়ারম্যান সোনিয়া মেহজাবিনের সব ব্যাংক হিসাবের লেনদেন স্থগিত করেছে বিএফআইইউ। আগামী ৩০দিন তার নিজের ও প্রতিষ্ঠানের হিসাব থেকে আর কোনো টাকা উত্তোলন করা যাবে না।রবিবার বাংলাদেশ ফিন্যান্সিয়াল ইন্টেলিজেন্স ইউনিট বিএফআইইউ এ সংক্রান্ত নির্দেশনা দিয়ে সব তফসিলি ব্যাংকের চিঠি পাঠিয়েছে। মানি লন্ডারিং প্রতিরোধ আইনে এ নির্দেশনা দিয়েছে বিএফআইইউ।  ব্যাংকগুলোতে পাঠানো চিঠিতে ইঅরেঞ্জ ডট শপের ঠিকানা দেওয়া হয়েছে গুলশানের ৫এ রোডের ১৩৬১৩৭ নম্বর বাড়ি। প্রতিষ্ঠানটির চেয়ারম্যান সোনিয়া মেহজাবিনের নামের পাশে অফিসের ঠিকানার পাশাপাশি ৩৮ গুলশান এভিনিউয়ের গ্লাস হাউজের ঠিকানা উল্লেখ রয়েছে।এর আগে বিএফআইইউ গত সপ্তাহে ইঅরেঞ্জ ডট শপ প্রতিষ্ঠানটির চেয়ারম্যান সোনিয়া মেহজাবিন ও ব্যবস্থাপনা পরিচালক মাসুকুর রহমানের ব্যাংক হিসাব তলব করা হয়। ইঅরেঞ্জ অনলাইন শপিং প্রতিষ্ঠানে অভিযান চালিয়ে ১৩ লাখ টাকার ভ্যাট ফাঁকির তথ্য উদঘাটন করেছে ভ্যাট নিরীক্ষা গোয়েন্দা ও তদন্ত অধিদফতর। একই সঙ্গে ভ্যাট আইনে তাদের নামে মামলা দায়ের করা হয়েছে। ইঅরেঞ্জের সোনিয়াসহ মালিকপক্ষের তিনজন রিমান্ডে ....গত ১৭ আগস্ট অগ্রিম টাকা পুরোটা পরিশোধের পরও মাসের পর মাস পণ্য ডেলিভারি দিচ্ছে না ইকমার্স প্রতিষ্ঠান ইঅরেঞ্জ। প্রতিশ্রুত সময়ে পণ্য না পাওয়ায় প্রতিষ্ঠানটির বিরুদ্ধে প্রতারণার অভিযোগে মামলা করেছেন একজন গ্রাহক। মামলায় ইঅরেঞ্জের বিরুদ্ধে গ্রাহকদের মোট ১১০০ কোটি টাকা আত্মসাতের অভিযোগ আনা হয়। গ্রাহকের টাকা আত্মসাতের মামলায় বর্তমানে ইঅরেঞ্জের মালিক সোনিয়া মেহজাবিন ও তার স্বামী মাসুকুর রহমানসহ তিনজন জেলখানায় আছে।ইত্তেফাকইউবি