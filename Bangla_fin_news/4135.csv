Serial,Title,Date,Author,News
4135,যমুনা ফিউচার পার্কে শাওমির ফ্ল্যাগশিপ স্টোর,2017-06-08,অনলাইন ডেস্ক,জনপ্রিয় মোবাইলফোন ব্র্যান্ড শাওমি তাদের প্রথম মি ফ্ল্যাগশিপ স্টোর চালু করেছে। সম্প্রতি রাজধানীর যমুনা ফিউচার পার্কে এই স্টোর উদ্বোধন করা হয়।  উদ্বোধনী অনুষ্ঠানে উপস্থিত ছিলেন সোলার ইলেকট্রো বাংলাদেশ লিমিটেডের এসইবিএল ব্যবস্থাপনা পরিচালক ডি এম মজিবর রহমান ও এসইবিএল এর প্রধান নির্বাহী দেওয়ান কানন।  দেওয়ান কানন বলেন এই নতুন ফ্ল্যাগশিপ স্টোর গ্রাহককে শাওমি পণ্যের অভিজ্ঞতাই নয় বরং গ্রাহককে দেবে ঘরোয়া পরিবেশে নিশ্চিন্তে শাওমির সব পণ্য কেনার সুযোগ। শুধু ঢাকায় নয় অন্যান্য বিভাগীয় শহরে আমাদের এ ধরনের ফ্ল্যাগশিপ শপ চালুর পরিকল্পনা রয়েছে।  ইতিমধ্যে এসইবিএল দেশব্যাপী ২৬টিরও বেশি অথরাইজড মি স্টোর স্থাপন করেছে। যেগুলো স্মার্টফোন ব্র্যান্ডশপ পরিবারের আওতাভুক্ত। আর মি ফ্ল্যাগশিপ স্টোর হলো এমন একটি ব্র্যান্ডশপ যেখানে এক ছাদের নিচে শাওমির সব পণ্যের প্রদর্শন ও বিক্রয় কার্যক্রম চলে। শাওমির বেশ কিছু পরিবেশবান্ধব ইকো পণ্য রয়েছে যা তাদের গ্রাহকের চাহিদার সঙ্গে সামঞ্জস্যপূর্ণ এবং সাশ্রয়ী।  ২০১০ সালে প্রতিষ্ঠার পর থেকে শাওমি বিভিন্ন পণ্য যেমন মি এবং রেডমি সিরিজ স্মার্টফোন মি টিভি এবং টিভিবক্স মি রাউটার ছাড়াও বিভিন্ন ধরনের পরিবেশ বান্ধব ইকো পণ্য তাদের পণ্যসারিতে অন্তর্ভুক্ত করেছে।  উদ্বোধন উপলক্ষে আগত দর্শনার্থী ও মি ফ্যানদের জন্য ছিল আকর্ষণীয় গেমিং কুইজ এবং ১ টাকার বিনিময়ে ফ্ল্যাশ সেল। ১ টাকার ফ্ল্যাশ সেলের জন্য আগে থেকেই শাওমি বাংলাদেশের অফিসিয়াল ফেসবুক পেজ থেকে ঘোষণা দেওয়া হয় যা দর্শনার্থীদের মধ্যে ব্যাপক সাড়া ফেলে।  ইত্তেফাকএমআর