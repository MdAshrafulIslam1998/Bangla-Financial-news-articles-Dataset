Serial,Title,Date,Author,News
528,১৪ হাজার কোটি টাকা ব্যয়ে নির্মিত হবে বিশ্বমানের শিপইয়ার্ড,2022-01-25,ইত্তেফাক রিপোর্ট,পটুয়াখালীতে পায়রা বন্দরের কাছে একটি আন্তর্জাতিকমানের জাহাজ নির্মাণ কারখানা শিপইয়ার্ড স্থাপনের উদ্যোগ নেওয়া হয়েছে। এজন্য যৌথভাবে ১ দশমিক ৫৮ বিলিয়ন মার্কিন ডলার বা প্রায় ১৪ হাজার কোটি টাকা সরাসরি বৈদেশিক বিনিয়োগ করতে আগ্রহী সিংগাপুর ও অস্ট্রেলিয়াভিত্তিক প্রতিষ্ঠান জেন্টিয়াম সলিউশনস এবং ডাচ প্রতিষ্ঠান ডামেন শিপইয়ার্ডস গ্রুপ। প্রকল্পটি বাস্তবায়িত হলে বাংলাদেশে এটিই হবে সর্বোচ্চ সরাসরি বৈদেশিক বিনিয়োগ। গতকাল শিল্পমন্ত্রী নূরুল মজিদ মাহমুদ হুমায়ুন এমপির সঙ্গে মতিঝিলে তার অফিস কক্ষে সাক্ষাত্কালে জেন্টিয়াম সলিউশনসের উপদেষ্টা বাংলাদেশ সরকারের সাবেক সচিব মো. কায়কোবাদ হোসেন এবং ডামেন গ্রুপের নেভাল প্রকল্পের ঊর্ধ্বতন পরিচালক ইফ ভ্যান ডেন ব্রোয়েক ও ডামেন শিপইয়ার্ডসের এশিয়া প্যাসিফিক অঞ্চলের পরিচালক রাবিয়েন বাহাদুয়ের এ বিষয়ে প্রস্তাবনা তুলে ধরেন। এ সময় ইতিপূর্বে শিল্প মন্ত্রণালয়ের আওতাধীন বাংলাদেশ ইস্পাত ও প্রকৌশল করপোরেশন বিএসইসি এবং জেন্টিয়াম ও ডামেনের মধ্যে সম্পাদিত সমঝোতা স্মারকের আওতায় একটি সম্ভাবতা যাচাই রিপোর্ট শিল্পমন্ত্রীর কাছে উপস্থাপন ও হস্তান্তর করা হয়। এ সময় অন্যান্যের মধ্যে শিল্পসচিব জাকিয়া সুলতানা জেন্টিয়ামের সহউপদেষ্টা অতিরিক্ত সচিব অব. ড. সাইদুর রহমান সেলিম জেন্টিয়ামের কারিগরি প্রধান ব্রিগেডিয়ার জেনারেল অব. আরিফ আহমেদ চৌধুরী শিল্প মন্ত্রণালয়ের অতিরিক্ত সচিব ফায়েজুল আমীন এবং সংশ্লিষ্ট কর্মকর্তারা উপস্থিত ছিলেন।