Serial,Title,Date,Author,News
781,হঠাৎ ডলারের বাজারে অস্থিরতা,2021-10-24,ইত্তেফাক অনলাইন ডেস্ক,বেড়েই চলছে টাকার বিপরীতে ডলারের দাম। আজ রবিবার ২৪ অক্টোবর খোলাবাজার ও নগদ মূল্যে ডলার ৯০ টাকা ১০ পয়সায় কেনাবেচায় হয়। ডলারের এ দাম এখন পর্যন্ত সর্বোচ্চ।জানা গেছে বিভিন্ন কারণে গত তিন মাস ধরে ক্রমশ কমছে রেমিট্যান্সের পরিমাণ। সেই সঙ্গে একদিকে যেমন বেড়েছে আমদানি ব্যয় তেমনি কমেছে রফতানি আয়। এ কারণে সৃষ্ট বৈদেশিক মুদ্রা সরবরাহে ঘাটতি ডলারের দাম বৃদ্ধির অন্যতম কারণ বলে মনে করছেন সংশ্লিষ্টরা।  তবে আন্তঃব্যাংক মুদ্রাবাজারে টাকার বিপরীতে ডলার মূল্য ৮৫ টাকা ৭০ পয়সা হলেও খোলাবাজার ও নগদ মূল্যে ডলার ৮৯ টাকা ৯০ পয়সা থেকে ৯০ টাকা ১০ পয়সায় কেনাবেচা হচ্ছে। ব্যবসায়ীদের দাবি হঠাৎ করেই দেশে ডলারের চাহিদা বেড়ে গেছে। তবে সে তুলনায় ডলার আসছে না দেশে। এর জন্য দাম বৃদ্ধি পেয়েছে। এ অবস্থা অব্যাহত থাকলে ঊর্ধ্বগতি খুব শিগগির থামবে না।রাজধানীর বেশ কয়েকটি এলাকার একাধিক মানি এক্সচেঞ্জে ঘুরে দেখা গেছে খোলাবাজারে বেশ কিছুদিন ধরেই ৮৮ থেকে ৮৯ টাকায় ডলার বেচাকেনা হচ্ছে। তবে গত সপ্তাহের শেষের দিকে হঠাৎ করেই খোলাবাজারে ডলারের দাম বেড়ে গেছে। দামের এই ঊর্ধ্বগতির ফলে আজ রবিবার ৮৯.৮০ থেকে ৮৯.৯০ টাকায় ডলার কেনা এবং ৯০.১০ থেকে ৯০.২০ টাকায় বিক্রি হয়েছে। ইত্তেফাকজেডএইচডি