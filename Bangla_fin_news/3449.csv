Serial,Title,Date,Author,News
3449,আগামী রবিবার থেকে পাওয়া যাবে নতুন নোট,2018-05-28,ইত্তেফাক রিপোর্ট,ঈদুল ফিতর উপলক্ষে আগামী রবিবার থেকে নতুন টাকার নোট বাজারে ছাড়বে বাংলাদেশ ব্যাংক। চলবে ১৪ জুন পর্যন্ত। বাংলাদেশ ব্যাংকের মতিঝিলিসহ বিভিন্ন অফিসের পাশাপাশি ১৯টি বাণিজ্যিক ব্যাংকের ২০টি শাখা থেকে নোট বদলে নিতে পারবেন সাধারণ মানুষ।  বাংলাদেশ ব্যাংকের সূত্র জানায় ২০টি শাখার মাধ্যমে ১০ ২০ ৫০ ও ১০০ টাকার নোট বদলে নেওয়ার সুযোগ থাকবে। একই ব্যক্তি একাধিকবার নতুন টাকার নোট বদলে নিতে পারবেন না। এজন্য আগের মতই ফিঙ্কার প্রিন্ট নিয়ে নতুন নোট বিনিময় করা হবে। তবে নোট উত্তোলনকালে কেউ ইচ্ছা করলে কাউন্টার থেকে পরিমাণ নির্বিশেষে যে কোন মূল্যমানের ধাতব মুদ্রা গ্রহণ করতে পারবেন।  যেসব শাখায় নতুন নোট পাওয়া যাবে সেগুলো হল ন্যাশনাল ব্যাংকের যাত্রাবাড়ী শাখা জনতা ব্যাংকের আব্দুল গণি রোড কর্পোরেট ও রাজারবাগ শাখা অগ্রণী ব্যাংকের এলিফ্যান্ট রোড শাখা দি সিটি ব্যাংকের মিরপুর শাখা সাউথইস্ট ব্যাংকের কাওরান বাজার শাখা সোস্যাল ইসলামী ব্যাংকের বসুন্ধরা সিটি পান্থপথ শাখা উত্তরা ব্যাংকের চকবাজার শাখা সোনালী ব্যাংকের রমনা কর্পোরেট শাখা ঢাকা ব্যাংকের উত্তরা শাখা আইএফআইসি ব্যাংকের গুলশান শাখা রূপালী ব্যাংকের মহাখালী শাখায় নতুন টাকার নোট বদলে নেওয়ার সুযোগ পাবেন গ্রাহকরা। এছাড়াও ফার্স্ট সিকিউরিটি ইসলামী ব্যাংকের মোহাম্মদপুর শাখা পূবালী ব্যাংকের সদরঘাট শাখা শাহজালাল ইসলামী ব্যাংকের মালিবাগ শাখা ওয়ান ব্যাংকের বাসাবো শাখা ইসলামী ব্যাংক বাংলাদেশ লিমিটেডের শ্যামলী শাখা ডাচবাংলা ব্যাংকের এসএমই এন্ড এগ্রিকালচার শাখা দক্ষিণখান মার্কেন্টাইল ব্যাংকের বনানী শাখা এবং ব্যাংক এশিয়ার ধানমন্ডি শাখাতেও নতুন টাকার নোট বদল করে নিতে পারবেন গ্রাহকরা।  নতুন নোট বিতরণ বিষয়ে বাংলাদেশ ব্যাংকের সহকারী মুখপাত্র ও মহাব্যবস্থাপক জী. এম. আবুল কালাম আজাদ বলেন রোজা ও ঈদ উপলক্ষ্যে গ্রাহকদের চাহিদামাফিক নতুন টাকার নোট বিনিময় করা হবে। বাংলাদেশ ব্যাংক ছাড়াও বাণিজ্যিক ব্যাংকে মাধ্যমে এ নতুন নোট দেওয়ার ব্যবস্থা থাকবে। বাংলাদেশ ব্যাংকের পর্যাপ্ত মজুদ আছে বলেও জানান তিনি।  এদিকে আসন্ন ঈদুল ফিতর উপলক্ষে আসল ব্যাংক নোটের বৈশিষ্ট্য চেনা এবং জাল নোটের সতর্কতার বিষয়ে ব্যাংকের টিভি মনিটরে ভিডিও চিত্র প্রচার করতে সব তফসিলি ব্যাংককে নির্দেশনা দিয়েছে বাংলাদেশ ব্যাংক।  ইত্তেফাককেকে