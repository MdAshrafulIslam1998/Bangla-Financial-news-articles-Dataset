Serial,Title,Date,Author,News
6515,রাশিয়ায় এক লাখ টন আলু রপ্তানি করা হবে  বাণিজ্যমন্ত্রী,2015-04-02,ইত্তেফাক রিপোর্ট,বাণিজ্যমন্ত্রী তোফায়েল আহমেদ বলেছেন রাশিয়া বাংলাদেশের সাথে বাণিজ্য বৃদ্ধি করতে আগ্রহী। রাশিয়ায় এক লাখ টন আলু রপ্তানি করা হবে। এ বিষয়ে রাশিয়ার একটি প্রতিনিধি দল স্বল্পতম সময়ে বাংলাদেশ সফর করবে। আলু রপ্তানির ক্ষেত্রে যে ব্যাকটেরিয়ার বিষয়ে রাশিয়ার আপত্তি ছিল বাংলাদেশের কৃষি বিভাগ আলু ব্যাকটেরিয়ামুক্ত করতে সক্ষম হয়েছে এবং তা রাশিয়াকে অবহিত করা হয়েছে।  মন্ত্রী বলেন বাংলাদেশ রাশিয়ার বাজারে তৈরি পোশাক রপ্তানির চেষ্টা চালিয়ে যাচ্ছে। রাশিয়াও বাংলাদেশ থেকে তৈরি পোশাক নিতে আগ্রহী। এ ক্ষেত্রে কাস্টমস ডিউটি সংক্রান্ত কিছু জটিলতা রয়েছে। এ কাষ্টমস ডিউটির সঙ্গে বেলারুশ ও কাজাকিস্থানেরও সংশ্লিষ্টতা রয়েছে। এ জটিলতা দূর করার জন্য প্রচেষ্টা চলছে। কাষ্টমস ডিউটি সংক্রান্ত জটিলতা দূর হলে রাশিয়ার বাজারে তৈরী পোষাক রপ্তানি সহজ হবে।  মন্ত্রী ১৮ থেকে ২০ জুন রাশিয়ায় অনুষ্ঠিতব্য ১৯তম সেন্ট পিটার্সবার্গ ইন্টারন্যাশনাল ইকোনমিক ফোরামে যোগদানের জন্য রাশিয়ার উপপ্রধানমন্ত্রী সারজেই প্রিখোডকোর আমন্ত্রণ গ্রহণ করেন।  মন্ত্রী তার বাংলাদেশ সচিবালয় কার্যালয়ে ঢাকায় নিযুক্ত রাশিয়ান ফেডারেশনের রাষ্ট্রদূত আলেকজেন্ডার এ. নিকোলেভের সঙ্গে মতবিনিময় করে সাংবাদিকদের সাথে কথা বলেন।  উল্লেখ্য গত ২০১৩২০১৪ অর্থ বছরে বাংলাদেশ রাশিয়ায় পণ্য রপ্তানি করেছে ২৮৩.৩৫ মিলিয়ন মার্কিন ডলার একই সময়ে রাশিয়া থেকে পণ্য আমদানি করা হয়েছে ২৮৬.৪০ মিলিয়ন মার্কিন ডলার। বাংলাদেশের বাণিজ্য ঘাটতি রয়েছে ০৩.০৫ মিলিয়ন মার্কিন ডলার।  এ সময় বাণিজ্য মন্ত্রণালয়ের অতিরিক্ত সচিব এ টি এম মুর্তজা রেজা চৌধুরী অতিরিক্ত সচিবরপ্তানি মো. শওকত আলী ওয়ারেছী অতিরিক্ত সচিব এফটিএ মনোজ কুমার রায় উপস্থিত ছিলেন।