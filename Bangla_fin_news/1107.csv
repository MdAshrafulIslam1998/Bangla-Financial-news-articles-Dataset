Serial,Title,Date,Author,News
1107,গরুর হাটের পাশের ব্যাংক আজও খোলা থাকবে,2021-07-20,ইত্তেফাক রিপোর্ট,ঈদের সময় গ্রাহকদের নিরবচ্ছিন্ন ব্যাংকিং সেবা দেওয়ার নির্দেশ দিয়েছে বাংলাদেশ ব্যাংক। কোরবানির পশুর দাম পরিশোধে আজ মঙ্গলবারও রাজধানীতে হাটের নিকটবর্তী এলাকার ব্যাংকের শাখা ও উপশাখা সকাল ১০টা থেকে রাত ৮টা পর্যন্ত খোলা রাখার নির্দেশ দেওয়া হয়েছে।একই সঙ্গে এটিএম বুথগুলোতে পর্যাপ্ত টাকা রাখতে ব্যাংকগুলোকে পরামর্শ দেওয়া হয়েছে। বাংলাদেশ ব্যাংক থেকে এ বিষয়ে ব্যাংকগুলোর জন্য পৃথক দুটি নির্দেশনা দেওয়া হয়েছে।  জানা গেছে ঈদের আগে গ্রাহকরা নিজেদের প্রয়োজন মেটাতে ব্যাংকে জমানো অর্থ থেকে অতিরিক্ত উত্তোলন করেন। এ কারণে এ সময়ে স্বাভাবিকভাবেই ব্যাংকে নগদ টাকার চাহিদা বেড়ে যায়। স্বল্প সময়ে চাহিদা বেড়ে যাওয়ায় অনেক ব্যাংকেরই নগদ টাকার সংকট দেখা দেয়। এ সংকট মেটাতে এক ব্যাংক আরেক ব্যাংক থেকে স্বল্প সময়ের জন্য ধার নেয়। নিজেদের মধ্যে এ ধার নেওয়াকে ব্যাংকিং ভাষায় কলমানি মার্কেট বলে। প্রায় প্রতি বছরই ঈদের আগে কলমানি মার্কেট উত্তপ্ত হয়। ধার নিতে এ সময়ে অন্য সময়ের চেয়ে অতিরিক্ত অর্থ ব্যয় করতে হয় সংকটে পড়া ব্যাংকগুলোকে। কিন্তু গত বছর ও এবছর এর ব্যতিক্রম দেখা দিয়েছে। এ বিষয়ে মার্কেটে তেমন উত্তাপ নেই বল্লেই চলে।রাজধানীতে কোরবানির পশু কেনাবেচার টাকা তোলা ও জমার সুবিধার্থে পশুর হাটসংলগ্ন ব্যাংক শাখাগুলো ঈদের আগের দিন আজ মঙ্গলবার খোলা থাকবে। এসব শাখায় সকাল ১০টা থেকে সন্ধ্যা ৬টা পর্যন্ত স্বাভাবিক ব্যাংকিং কার্যক্রম পরিচালনার নির্দেশ দিয়েছে বাংলাদেশ ব্যাংক। আর সন্ধ্যা ৬টার পর থেকে রাত ৮টা পর্যন্ত সান্ধ্য ব্যাংকিং চালাতেও নির্দেশ দেওয়া হয়েছে।রবিবার বাংলাদেশ ব্যাংকের ব্যাংকিং প্রবিধি ও নীতি বিভাগ থেকে এসংক্রান্ত প্রজ্ঞাপন জারি করে সব তফসিলি ব্যাংকের প্রধান নির্বাহী ও ব্যবস্থাপনা পরিচালকের কাছে পাঠানো হয়েছে। প্রজ্ঞাপনে বলা হয় কোরবানির ঈদ উপলক্ষ্যে ঢাকা উত্তর ও দক্ষিণ সিটি করপোরেশনের তত্ত্বাবধান ও ব্যবস্থাপনায় পরিচালিত পশুর হাটগুলোতে বিপুল ব্যবসায়ীর সমাগম ঘটে। প্রচুর পরিমাণ নগদ অর্থের লেনদেন হয়। ফলে হাটগুলোতে আর্থিক লেনদেনের নিরাপত্তার বিষয়টি অতীব গুরুত্বপূর্ণ। ঈদ উপলক্ষ্যে মঙ্গলবার থেকে বৃহস্পতিবার ছুটি আছে। আর শুক্র ও শনিবার আছে সাপ্তাহিক ছুটি। বাংলাদেশ ব্যাংকের প্রজ্ঞাপন ঋণ পরিশোধের সীমা আরও দুই মাস বাড়লো ....বাংলাদেশ ব্যাংকের প্রজ্ঞাপনে বলা হয় কোরবানির পশুর হাটগুলোর নিকট দূরত্বেই বিভিন্ন ব্যাংক শাখা তাদের নিয়মিত কার্যক্রম পরিচালনা করে থাকে। হাটগুলোর নিকটবর্তী এসব শাখা ব্যবহার করে পশু ব্যবসায়ীরা তাদের পশু বিক্রির অর্থ লেনদেনে ব্যাংকের সহায়তা নিতে পারেন। তা ছাড়া পশুর হাটে ব্যাংকের অস্থায়ী বুথ খোলা হলে পশু ব্যবসায়ীরা বুথে অর্থ লেনদেনে ব্যাংকের সহায়তা গ্রহণ করতে পারেন।প্রজ্ঞাপনে আরো বলা হয় ব্যবসায়ীদের আর্থিক লেনদেন নিরাপদ ও সহজতর করার লক্ষ্যে ব্যাংকের নিজ বিবেচনায় নির্বাচিত ঢাকা মহানগরীর কোরবানির হাটের নিকটবর্তী শাখাগুলোকে নিরাপত্তা নিশ্চিতপূর্বক বিশেষ ব্যবস্থায় সান্ধ্য ব্যাংকিং কার্যক্রম চালু রাখতে হবে। আজ মঙ্গলবার সকাল ১০টা থেকে সন্ধ্যা ৬টা পর্যন্ত স্বাভাবিক ব্যাংকিং কার্যক্রম পরিচালনা করাসহ সন্ধ্যা ৬টা থেকে রাত ৮টা পর্যন্ত সান্ধ্য ব্যাংকিং কার্যক্রম চালু রাখার বিষয়ে প্রয়োজনীয় ব্যবস্থা নেওয়ার নির্দেশ দেওয়া হয়েছে।সংশ্লিষ্ট শাখাগুলোতে প্রয়োজনীয় নিরাপত্তাব্যবস্থা নিশ্চিত করে কোরবানির পশুর হাটে স্বীয় বিবেচনায় অস্থায়ী বুথ স্থাপনের ব্যবস্থা গ্রহণ এবং করোনা পরিস্থিতি বিবেচনায় হাটগুলোতে স্থাপিত বুথসহ সংশ্লিষ্ট ব্যাংক শাখা বা উপশাখায় আর্থিক লেনদেনের ক্ষেত্রে স্বাস্থ্যঝুঁকি মোকাবিলায় সর্বোচ্চ সতর্কতাসহ যথাযথ ব্যবস্থা গ্রহণের নির্দেশ দেওয়া হয়েছে।ইত্তেফাকআরকে