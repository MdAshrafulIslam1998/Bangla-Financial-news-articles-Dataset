Serial,Title,Date,Author,News
4466,ইসলামী ব্যাংকের এমডি ও চেয়ারম্যানকে অপসারণ,2017-01-05,ইত্তেফাক রিপোর্ট,ইসলামী ব্যাংক বাংলাদেশ লিমিটেডের ব্যবস্থাপনা পরিচালক ও সিইও মোহাম্মদ আব্দুল মান্নান এবং পরিচালনা পর্ষদের চেয়ারম্যান ইঞ্জিনিয়ার মোস্তফা আনোয়ারকে অপসারণ করেছে ব্যাংক কর্তৃপক্ষ। নতুন চেয়ারম্যান নির্বাচিত হয়েছেন আরাস্তু খান।    বৃহস্পতিবার রাজধানীর একটি হোটেলে অনুষ্ঠিত বোর্ড অব ডাইরেক্টরসের সভায় এ পরিবর্তনের সিদ্ধান্ত নেয়া হয়।    সভায় ভাইস চেয়ারম্যান হিসেবে ইউসিফ আবদুল্লাহ্ আলরাজী পুনঃনির্বাচিত ও অধ্যাপক সৈয়দ আহসানুল আলমকে নির্বাচিত করা হয়। এছাড়া মেজর জেনারেল অব. ইঞ্জিনিয়ার আবদুল মতিনকে এক্সিকিউটিভ কমিটির চেয়ারম্যান ড. মো. জিল্লুর রহমানকে অডিট কমিটির চেয়ারম্যান ও মো. আবদুল মাবুদ পিপিএমকে রিস্ক ম্যানেজমেন্ট কমিটির চেয়ারম্যান করে কমিটিসমূহ পূনর্গঠন করা হয়।    ইসলামী ব্যাংকের নবনির্বাচিত চেয়ারম্যান আরাস্তু খান এর আগে বাংলাদেশ কমার্স ব্যাংক লিমিটেডএর চেয়ারম্যান হিসেবে দায়িত্বপালন করেন। তিনি ১৯৫৬ সালে মানিকগঞ্জ জেলার গরপাড়া গ্রামের এক সম্ভ্রান্ত পরিবারে জন্মগ্রহণ করেন। তিনি ঢাকা বিশ্ববিদ্যালয় থেকে এমএসএস ডিগ্রি এবং যুক্তরাষ্ট্রের হাভার্ড বিশ্ববিদ্যালয় থেকে এমপিএ ডিগ্রি অর্জন করেন।    ইত্তেফাকএএম।