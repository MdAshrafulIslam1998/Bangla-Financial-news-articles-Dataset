Serial,Title,Date,Author,News
630,বাংলাদেশনিউজিল্যান্ড সিরিজের টাইটেল স্পন্সর ওয়ালটন,2021-12-29,ইত্তেফাক অনলাইন ডেস্ক,নতুন বছরের প্রথম দিন নিউজিল্যান্ডে শুরু হতে যাওয়া বাংলাদেশনিউজিল্যান্ড সিরিজের টাইটেল স্পন্সর হয়েছে ওয়ালটন। মঙ্গলবার ২৮ডিসেম্বর মিরপুরে ওয়ালটন কমপ্লেক্সে এ বিষয়ে ওয়ালটন হাইটেক ইন্ডাস্ট্রিজ ও আইটিডব্লিউ বাংলাদেশ চুক্তি করেছে বলে এক সংবাদ বিজ্ঞপ্তিতে জানানো হয়। ওয়ালটনের সিনিয়র এক্সিকিউটিভ ডিরেক্টর উদয় হাকিম সিনিয়র এক্সিকিউটিভ ডিরেক্টর ও প্রধান বিপণন কর্মকর্তা ফিরোজ আলম এবং আইটিডব্লিউ বাংলাদেশের প্রতিনিধি ওমর হক উপস্থিত ছিলেন। সংবাদ বিজ্ঞপ্তিতে জানানো হয় চুক্তির আওতায় দুই টেস্টের বাংলাদেশনিউজিল্যান্ড সিরিজের নাম হবে ওয়ালটন টেস্ট সিরিজ। টাইটেল স্পন্সর হিসেবে গ্রাউন্ড ও মিডিয়া কভারেজে বাড়তি সুবিধা পাবে কোম্পানিটি। ১ জানুয়ারি নিউজিল্যান্ডের মাউন্ট মঙ্গানুইয়ের বে ওভালে শুরু হচ্ছে প্রথম টেস্ট। দ্বিতীয় টেস্ট শুরু হবে ৯ জানুয়ারি ক্রাইস্টচার্চের হেগলে ওভালে। বাংলাদেশ দল এখন নিউজিল্যান্ডে অবস্থান করছে। এরই মধ্যে হোম কোয়ারেন্টাইন শেষ করে অনুশীলন করছেন ক্রিকেটাররা। সরাসরি খেলা দেখাবে বাংলাদেশের দুই চ্যানেল টিস্পোর্টস ও গাজী টিভি। উদয় হাকিম বলেন বাংলাদেশের জন্য এটি একটি গর্বের বিষয় যে বিদেশের মাটিতে কোনো আন্তর্জাতিক টুর্নামেন্টে স্পন্সর হচ্ছে একটি বাংলাদেশি কোম্পানি। বাংলাদেশি কোম্পানিগুলো এখন আন্তর্জাতিক অঙ্গনে দাপটের সঙ্গে প্রাধান্য বিস্তার করছে এটি তারই প্রমাণ। সংবাদ বিজ্ঞপ্তিতে বলা হয় দীর্ঘদিন ধরে বাংলাদেশের ঘরোয়া প্রায় সব বড় ক্রিকেট ইভেন্টগুলোতে পৃষ্ঠপোষকতা দিয়ে আসছে ওয়ালটন। একই সঙ্গে আন্তর্জাতিক ক্রিকেট ইভেন্টগুলোতেও নিয়মিত টাইটেল স্পন্সর হচ্ছে তারা।