Serial,Title,Date,Author,News
512,‘রমজানে নিত্যপণ্যের বাজার মানুষের ক্রয় ক্ষমতার মধ্যেই থাকবে’,2022-01-29,ইত্তেফাক অনলাইন ডেস্ক,বাণিজ্যমন্ত্রী টিপু মুনশি বলেছেন আসন্ন রমজানকে ঘিরে বাজারে পণ্যের দাম স্বাভাবিক রাখতে কাজ চলছে। গতবারের থেকেও এবার টিসিবির পণ্য বিক্রিসহ খোলা বাজারে ন্যায্যমূল্যে পণ্য বিক্রির পরিমাণ বাড়ানো হবে। রমজানে নিত্যপণ্যের বাজার মানুষের ক্রয় ক্ষমতার মধ্যেই থাকবে।শনিবার ২৯ জানুয়ারি বিকেলে লালমনিরহাট শেখ শফি উদ্দিন কমার্স কলেজে এক অনুষ্ঠানে এসে সাংবাদিকদের প্রশ্নের জবাবে তিনি এসব কথা বলেন।বাণিজ্যমন্ত্রী বলেন আন্তর্জাতিক বাজারে ভোজ্যতেলসহ জিনিসের দাম বেড়ে গেলে সেটি বাংলাদেশও বেড়ে যায়। তবে এবারের রমজানে যেন কোনো কিছুর দাম বৃদ্ধি না হয় সেদিকে লক্ষ রেখে কাজ করছি।বাজার নিয়ন্ত্রণ রাখার বিষয়ে টিপু মুনশি বলেন ইতোমধ্যে বাংলাদেশের সব স্থানে বাজার মনিটরিং করতে বলা হয়েছে। কেউ কোনো পণ্য মজুত করে দাম বৃদ্ধি করলেই তার বিরুদ্ধে ব্যবস্থা নেওয়া হবে।টিপু মুনশি আরও বলেন তিস্তা নদীকে ঘিরে সরকার মহাপরিকল্পনা নিয়েছে। সাড়ে ৮ হাজার কোটি টাকার একটি প্রকল্প বাস্তবায়নের পরিকল্পনা নিয়েছে সরকার। এটি বাস্তবায়ন হলে তিস্তা পাড় তথা রংপুর বিভাগের পর্যাপ্ত উন্নতি ঘটবে। মাননীয় প্রধানমন্ত্রী শেখ হাসিনা উত্তরাঞ্চলের উন্নয়নে বেশ আন্তরিক। আমরা তারই নির্দেশনায় কাজ করে যাচ্ছি।রোটারি ক্লাবের আয়োজনে ছিন্নমূল শীতার্তদের মাঝে কম্বল বিতরণ করতে লালমনিরহাট আসেন বাণিজ্যমন্ত্রী টিপু মুনশি। এ সময় তার সঙ্গে ছিলেন জেলা প্রশাসক আবু জাফর জেলা পরিষদের চেয়ারম্যান অ্যাডভোকেট মতিয়ার রহমান জেলা চেম্বার অব কমার্সের সভাপতি শেখ আব্দুল হামিদ বাবু অতিরিক্ত পুলিশ সুপার রবিউল ইসলাম ও পৌর মেয়র রেজাউল করিম স্বপন প্রমুখ।