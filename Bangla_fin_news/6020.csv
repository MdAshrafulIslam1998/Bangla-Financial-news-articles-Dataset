Serial,Title,Date,Author,News
6020,প্রথম ১০ দিনে সাড়ে ৫৫ কোটি ডলার রেমিট্যান্স আয়,2015-07-15,ইত্তেফাক রিপোর্ট,ঈদ উপলক্ষে প্রতিবছর রেমিট্যান্স প্রবাহ বাড়ে। এ বছরও তার ব্যতিক্রম নয়। চলতি মাসের প্রথম ১০ দিনে প্রবাসীরা ৫৫ কোটি ৫৫ লাখ ৫৫৫ দশমিক ৫৯ মিলিয়ন মার্কিন ডলার পাঠিয়েছেন। যা কোনো মাসের প্রথম ১০ দিনের মধ্যে সর্বোচ্চ রেমিট্যান্স।  বাংলাদেশ ব্যাংকের বৈদেশিক মুদ্রানীতি বিভাগের হিসেবে এ তথ্য পাওয়া গেছে।  বাংলাদেশ ব্যাংক সূত্রে জানা গেছে২০১৩ সালের অক্টোবরের প্রথম ১০দিনে রেমিট্যান্স এসেছিল ৪৭২ মিলিয়ন ডলার। চলতি মাসের আগে ১০ দিনের রেমিট্যান্স হিসাবে সেটাই ছিল সর্বোচ্চ।  এ মাসের আলোচ্য সময়ে ইসলামী ব্যাংকের মাধ্যমে সবচেয়ে বেশি রেমিট্যান্স এসেছে। এ ব্যাংকের মাধ্যমে এসেছে এসেছে ১৪৫ মিলিয়ন ডলার। আর সোনালী ব্যাংকের মাধ্যমে ৪৯ মিলয়ন অগ্রণী ব্যাংকের মাধ্যমে ৫৯ মিলিয়ন ও জনতা ব্যাংকের মাধ্যমে ৪৭ মিলিয়ন ডলার।  ব্যাংক কর্মকর্তারা বলছেন ঈদের খরচ মেটানোর জন্য পরিবারপরিজনের কাছে বাড়তি অর্থ পাঠান প্রবাসীরা। আর যারা নিয়মিত রেমিট্যান্স পাঠান না তারাও এ সময় অর্থ পাঠিয়ে থাকেন। এ কারণে ঈদের আগে বেশি পরিমাণ রেমিট্যান্স দেশে আসে।  তথ্য মতে ২০১৪১৫ অর্থবছর রেমিট্যান্স আসে ১৫ হাজার ৩০৯ মিলিয়ন ডলার। ২০১৩১৪ অর্থবছর যা ছিল ১৪ হাজার ২২৮ মিলিয়ন ডলার।