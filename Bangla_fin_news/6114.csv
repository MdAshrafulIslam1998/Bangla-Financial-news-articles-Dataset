Serial,Title,Date,Author,News
6114,মোবাইল ফোনে কথা বলার খরচ কমল,2015-06-30,ইত্তেফাক রিপোর্ট,চূড়ান্ত বাজেটে মোবাইল ফোন সেবায় সম্পূরক শুল্ক ২ শতাংশ কমানো হয়েছে। ফলে মোবাইল ফোনে কথা বলা ইন্টারনেট ব্যবহার ক্ষুদেবার্তা প্রেরণের এসএমএস ক্ষেত্রে খরচ কিছুটা কমল। প্রস্তাবিত বাজেটে এ ধরনের সেবার ওপর সম্পূরক শুল্ক ৫ শতাংশ করা হলেও অর্থবিল পাস করার সময় অর্থমন্ত্রী এটি ৫ শতাংশ থেকে ৩ শতাংশ কমানোর কথা বলেন।  বাজেটের আগে মোবাইল ফোন সেবার ওপর কেবল ১৫ শতাংশ ভ্যাট মূল্য সংযোজন কর আরোপ ছিল। ৪ জুন বাজেটে অর্থমন্ত্রীর ওপর আরো ৫ শতাংশ হারে সম্পূরক শুল্ক আরোপের প্রস্তাব করেন। এর পর দিন থেকেই মোবাইল ফোনের এ ধরনের সেবার ওপর বাড়তি ৫ শতাংশ টাকা গুণতে হচ্ছিল গ্রাহকদের। অর্থাত্ ১০০ টাকার কথা বললে খরচ করতে হতো ১২০ টাকা। তবে ২ শতাংশ কমায় বর্তমানে মোবাইল ফোনে ১০০ টাকার সেবার বিপরীতে খরচ হবে ১১৮ টাকা।  বাজেটে মোবাইল ফোন ব্যবহারকারীদের ওপর বাড়তি এ ভ্যাট আরোপের ফলে নিম্ন আয়ের একজন মোবাইল ফোন ব্যবহারকারীর ওপরও নতুন করের ভার পড়ল। অর্থনীতিবিদরাও এ সিদ্ধান্তটির সমালোচনা করেন। সংসদে বিরোধী দলীয় নেত্রী রওশন এরশাদও বাড়তি সম্পূরক শুল্ক প্রত্যাহারের দাবি জানান।  দেশে বর্তমানে সরকারি টেলিটক ছাড়াও গ্রামীণ ফোন বাংলালিংক রবি অজিয়াটা ও এয়ারটেল মোবাইল ফোন সুবিধা দিচ্ছে। মোবাইল ফোন কোম্পানিগুলোর তথ্যানুযায়ীদেশে বর্তমানে মোবাইল ফোন ব্যবহারকারীর সংখ্যা প্রায় সাড়ে ১২ কোটি। অবশ্য প্রকৃত ব্যবহারকারী এর চেয়ে কম হবে।