Serial,Title,Date,Author,News
589,যে কারণে বিনিয়োগকারীদের আগ্রহ নেই সোনালী পেপারে,2022-01-08,ইত্তেফাক রিপোর্ট,গত সপ্তাহে বিনিয়োগকারীদের আগ্রহ হারানোর শীর্ষ স্থানটি দখল করেছে সোনালী পেপার। বিনিয়োগকারীরা কোম্পানিটির শেয়ার কিনতে আগ্রহী না হওয়ায় সপ্তাহ জুড়েই দাম কমেছে। এতে গত সপ্তাহে ঢাকা স্টক এক্সচেঞ্জে ডিএসই দাম কমার শীর্ষ স্থানটি দখল করেছে প্রতিষ্ঠানটি।  গত সপ্তাহ জুড়ে কোম্পানিটির শেয়ার দাম কমেছে ২০ দশমিক ৫৩ শতাংশ। টাকার অঙ্কে প্রতিটি শেয়ারের দাম কমেছে ১৯৬ টাকা ৬০ পয়সা। সপ্তাহের শেষ কার্যদিবস শেষে কোম্পানিটির শেয়ার দাম দাঁড়িয়েছে ৭৬১ টাকা ১০ পয়সা যা আগের সপ্তাহের শেষ কার্যদিবস শেষে ছিল ৯৫৭ টাকা ৭০ পয়সা। অবশ্য এ দাম কমার আগে কোম্পানিটির শেয়ার দাম প্রায় টানা ছয় মাস ধরে বাড়ে। গত বছরের ২৭ জুন কোম্পানিটির প্রতিটি শেয়ারের দাম ছিল ১৯৭ টাকা ৪০ পয়সা। এখান থেকে বাড়তে বাড়তে ৩০ ডিসেম্বর ৯৫৭ টাকা ৭০ পয়সায় ওঠে। অর্থাত্ ছয় মাসের মধ্যে কোম্পানিটির শেয়ার দাম বাড়ে ৩৮৫ দশমিক ১৬ শতাংশ। কোম্পানিটি সম্প্রতি চলমান হিসাব বছরের প্রথম প্রান্তিকের ২০২১ সালের জুলাইসেপ্টেম্বর আর্থিক প্রতিবেদন প্রকাশ করেছে। এ প্রতিবেদনের তথ্য অনুযায়ী কোম্পানিটির মুনাফা আগের বছরের তুলনায় ৯৫৭ শতাংশ বেড়েছে। জুলাই থেকে সেপ্টেম্বর এ তিন মাসের ব্যবসায় কোম্পানিটি শেয়ার প্রতি মুনাফা করেছে ছয় টাকা ৬৬ পয়সা যা আগের হিসাব বছরের একই সময়ে ছিল মাত্র ৬৩ পয়সা।     ... প্রণোদনার ঋণ ফেরত দিতে আরও সময় চায় বিকেএমইএ ... প্রণোদনার ঋণ ফেরত দিতে আরও সময় চায় বিকেএমইএ  ...প্রণোদনার ঋণ ফেরত দিতে আরও সময় চায় বিকেএমইএ এদিকে দাম কমে যাওয়ায় বিনিয়োগকারীদের একটি অংশ কোম্পানিটির শেয়ার বিক্রি করে দিয়েছেন। ফলে সপ্তাহ জুড়ে কোম্পানিটির শেয়ার লেনদেন হয়েছে ৮৫ কোটি ২৪ লাখ ৩১ হাজার টাকা। এতে প্রতি কার্যদিবসে গড়ে লেনদেন হয়েছে ১৭ কোটি ৪ লাখ ৮৬ হাজার টাকা। সোনালী পেপারের পরেই গত সপ্তাহে দাম কমার তালিকায় ছিল এটলাস বাংলাদেশ। সপ্তাহ জুড়ে এ কোম্পানিটির শেয়ার দাম কমেছে ১৪ দশমিক ২৪ শতাংশ। ৯ দশমিক ৯১ শতাংশ দাম কামার মাধ্যমে পরের স্থানে রয়েছে এশিয়া ইন্স্যুরেন্স। এছাড়া গত সপ্তাহে দাম কমার শীর্ষ ১০ প্রতিষ্ঠানের তালিকায় থাকা এএমসিএল প্রাণের ৯ দশমিক ২০ শতাংশ রেনউইক যজ্ঞেশ্বরের ৮ দশমিক ৬৮ শতাংশ লিবরা ইনফিউশনের ৮ দশমিক ১২ শতাংশ ইস্টার্ন ইন্স্যুরেন্সের ৭ দশমিক ৮২ শতাংশ আইবিবিএল মুদারাবা পারপিচুয়াল বন্ডের ৬ দশমিক ৩৯ শতাংশ বাটা সুর ৬ দশমিক ২৫ শতাংশ এবং বিচ হ্যাচারির ৬ দশমিক ১২ শতাংশ দাম কমেছে।