Serial,Title,Date,Author,News
5368,৬৮ ভাগ প্রবৃদ্ধি অর্জন করা সম্ভব  বাণিজ্যমন্ত্রী,2016-02-04,অনলাইন ডেস্ক,বাণিজ্যমন্ত্রী তোফায়েল আহমেদ বলেছেন এ বছর ৬.৮ ভাগ প্রবৃদ্ধি অর্জন করা সম্ভব। বৃহষ্পতিবার আইসিএবি আয়োজিত অ্যাট্রাকটিং অ্যান্ড রিটেইনিং ফাইন্যান্স পার্সোন্যাল ইন দি বাংলাদেশ পাবলিক সেক্টর শীর্ষক রাউন্ড টেবিল আলোচনা সভায় প্রধান অতিথির বক্তৃতায় এ কথা বলেন।  সুশাসন ও অর্থনৈতিক জবাবদিহিতা নিশ্চিত করতে ইনস্টিটিউট অফ চার্টার্ড অ্যাকাউন্ট্যান্টস অফ বাংলাদেশের আইসিএবি গুরুত্বপূর্ণ ভূমিকা রয়েছে বলে মন্তব্য করে তিনি বলেন বাংলাদেশে এ সেক্টরে প্রচুর দক্ষ জনশক্তি রয়েছে। বিগত দিনের চেয়ে সরকারি ও বেসরকারি সেক্টরে হিসাবের মান অনেক উন্নত হয়েছে।  আইসিএবির প্রেসিডেন্ট কামরুল আবেদিন এফসিএর সভাপতিত্বে অনুষ্ঠানে অন্যান্যের মধ্যে বক্তব্য রাখেন কনফেডারেশন অফ এশিয়া এন্ড প্যাসিফিক এ্যাকাউন্ট্যন্ট সিএপিএএর প্রধান নির্বাহী ব্রিয়ান ব্লোড পরিচালক আনোয়ার উদ্দিন চৌধুরী।  তোফায়েল আহমেদ বলেন বাংলাদেশের অর্থনৈতিক উন্নয়নে বেসরকারি সেক্টরের ভূমিকা অনেক। সরকারি ও বেসরকারি সেক্টরে অর্থিক শৃঙ্খলা এসেছে এবং কাজের মান বৃদ্ধি পেয়েছে। দেশ এখন শক্তিশালী অর্থনৈতিক ভিত্তির উপর দাঁড়িয়েছে। বাংলাদেশের অর্থনীতি এগিয়ে যাচ্ছে। এ বছর প্রবৃদ্ধি ৬.৮ ভাগ অর্জন করা সম্ভব হবে। ফোকাস বাংলা।