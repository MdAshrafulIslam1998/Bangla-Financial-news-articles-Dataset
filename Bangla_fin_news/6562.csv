Serial,Title,Date,Author,News
6562,ড ইউনূসকে এনবিআরে তলব,2015-03-23,ইত্তেফাক রিপোর্ট,কর সংক্রান্ত বিষয়ে নোবেলজয়ী ড. মুহাম্মদ ইউনূসকে ২৯ মার্চ কর অফিসে হাজির হতে বলেছে জাতীয় রাজস্ব বোর্ড এনবিআর। এ সংক্রান্ত একটি চিঠি ড. ইউনূসের কাছে পাঠানো হয়েছে।  রবিবার পাঠানো চিঠিতে অনুরোধ করে ইউনূসকে বলা হয় বেলা ১১টায় সংশ্লিষ্ট কর কমিশনারের সঙ্গে সাক্ষাত্ করার জন্য। অপরদিকে এনবিআরের পক্ষ থেকে কর কমিশনারকে বলা হয়েছে এ বিষয়ে কোনো প্রকার শৈথল্য প্রকাশ করা যাবে না। কর অঞ্চল৬ ঢাকা থেকে তার কাছে এ চিঠি পাঠানো হয়েছে বলে জানা গেছে।  গত রবিবার এনবিআরের কর অঞ্চল৬ ঢাকাএর ১১৪ নং সার্কেল থেকে তাকে তলব করে চিঠি পাঠানো হয়েছে বলে জাতীয় একটি দৈনিক খবর প্রকাশ করেছে। সূত্র মতে ড.মুহাম্মদ ইউনূসের করদাতা শনাক্তকরণ নম্বর টিআইএন ১৭৯১০২৮৬৯৫ বকেয়া করের পরিমাণ ১৩ কোটি ৮৫ লাখ ২৫ হাজার ১২০ টাকা। ২০১১১২ ২০১২১৩ ও ২০১৩১৪ করবর্ষের এ বকেয়া পরিশোধের জন্য এনবিআরের পক্ষ থেকে কয়েক দফা তাগাদা দেয়া হয় তাকে।