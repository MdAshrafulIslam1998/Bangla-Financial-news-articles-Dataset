Serial,Title,Date,Author,News
1805,২০২৪ সালের পরও ব্রিটেনে রপ্তানিতে শুল্কমুক্ত সুবিধা চায় বাংলাদেশ,2020-12-04,ইত্তেফাক রিপোর্ট,স্বল্পোন্নত দেশ থেকে উন্নয়নশীল দেশ হিসেবে আগামী ২০২৪ সাল নাগাদ আনুষ্ঠানিক স্বীকৃতি পেলে রপ্তানিতে শুল্কমুক্ত সুবিধা হারাতে হবে। ইউরোপে বাংলাদেশ আরো তিন বছর অর্থাত্ ২০২৭ সাল পর্যন্ত এ সুবিধা পাবে। কিন্তু যুক্তরাজ্য যেহেতু ইউরোপীয় ইউনিয়ন ইইউ থেকে বের হয়ে গেছে ব্রেক্সিট ফলে সেখানে ২০২৪এর পর এ সুবিধা হারাতে পারে বাংলাদেশ। এ পরিস্থিতিতে বাংলাদেশকে দেওয়া চলমান শুল্কমুক্ত সুবিধা ২০২৪ সালের পরও অব্যাহত রাখতে দেশটিকে অনুরোধ জানিয়েছেন বাণিজ্যমন্ত্রী টিপু মুনশি।বৃহস্পতিবার রাজধানীতে বাণিজ্যমন্ত্রীর সরকারি বাসভবনে তার সঙ্গে বাংলাদেশে নিযুক্ত ব্রিটেনের হাইকমিশনার রবার্ট ডিকসনের বৈঠকে তিনি এ আহ্বান জানান।তিনি বলেন ব্রিটেন বাংলাদেশকে বাণিজ্যের ক্ষেত্রে চলমান সুযোগসুবিধাগুলো প্রদান অব্যাহত রাখবে বলে আশা করছি। বাংলাদেশ বিভিন্ন দেশের সঙ্গে মুক্ত বাণিজ্য চুক্তি এফটিএ অগ্রাধিকারমূলক বাণিজ্য চুক্তি পিটিএ করার মাধ্যমে বাণিজ্য সুবিধা সৃষ্টি জন্য চেষ্টা শুরু করেছে।বাণিজ্যমন্ত্রী আরো বলেন ব্রিটেন বাংলাদেশের তৃতীয় বৃহত্তম রপ্তানি বাজার। উভয় দেশের বাণিজ্য বৃদ্ধি করার প্রচুর সুযোগ রয়েছে। ব্রেক্সিটের পর নতুন বাণিজ্যনীতিতে যুক্তরাজ্য বাংলাদেশকে গুরুত্ব দেবে বলে আশার কথা জানিয়ে তিনি বাংলাদেশের বাণিজ্য ও বিনিয়োগ সম্ভাবনা তুলে ধরে সেখানকার বিনিয়োগকারীদের এখানে বিনিয়োগের আহ্বান জানান।তিনি বলেন চীন জাপান কোরিয়া ভারতসহ বেশ কিছু দেশ অর্থনৈতিক অঞ্চলে ইজেড বিনিয়োগে এগিয়ে এসেছে। একই সঙ্গে বাংলাদেশে বিশ্বমানের বিশ্ববিদ্যালয় গড়ে তুলতে যুক্তরাজ্যের প্রতি আহ্বান জানান তিনি।বাংলাদেশের বাণিজ্য ও বিনিয়োগ এবং বাণিজ্যসুবিধা অব্যাহত থাকবে উল্লেখ করে এ সময় ব্রিটেনের রাষ্ট্রদূত বলেন ব্রেক্সিট পররর্তী সময়ে বাণিজ্য ও বিনিয়োগের ক্ষেত্রে ব্রিটেন বাংলাদেশকে গুরুত্ব দিচ্ছে। উভয় দেশের মধ্যে বাণিজ্য বৈঠক করে এ বিষয়ে বিস্তারিত কার্যক্রম গ্রহণ করা সম্ভব।উল্লেখ্য গত অর্থবছর বাংলাদেশ ব্রিটেনে রপ্তানি করেছে ৩৪৫ কোটি ৩৯ লাখ মার্কিন ডলারের সমপরিমাণ পণ্য। একই সময়ে আমদানি করেছে ৪১ কোটি ডলারের।ইত্তেফাকবিএএফ