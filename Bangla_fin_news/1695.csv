Serial,Title,Date,Author,News
1695,রাজস্ব আয়ের প্রবৃদ্ধি আশাব্যঞ্জক  এনবিআর চেয়ারম্যান,2021-01-26,ইত্তেফাক রিপোর্ট,করোনার কারণে অর্থনীতি স্থবির হয়ে পড়ায় গত বছর রাজস্ব আয় কম হয়েছে। এবার ইতিবাচক প্রবৃদ্ধি হয়েছে। অর্থবছর শেষে প্রবৃদ্ধি আরো ভালো হবে বলে আশা প্রকাশ করেছেন জাতীয় রাজস্ব বোর্ড চেয়ারম্যান এনবিআর আবু হেনা মো. রহমাতুল মুনিম।২৬ জানুয়ারি কাস্টমস দিবস উপলক্ষ্যে এনবিআরের সম্মেলন কক্ষে সোমবার সংবাদ সম্মেলনের আয়োজন করা হয়। এতে কাস্টমস অণুবিভাগের জ্যেষ্ঠ কর্মকর্তারা উপস্থিত ছিলেন।রাজস্ব আয়ের তথ্য তুলে ধরে এনবিআর চেয়ারম্যান জানান চলতি অর্থবছরের ডিসেম্বর পর্যন্ত রাজস্ব লক্ষ্যমাত্রা ছিল ১ লাখ ৪১ হাজার ২২৫ কোটি টাকা। আহরণ হয়েছে ১ লাখ ১০ হাজার ৪৩৪ কোটি টাকা যা লক্ষ্যমাত্রার চেয়ে ৩০ হাজার ৭৯১ কোটি টাকা কম। আহরণ প্রবৃদ্ধি হয়েছে ৪ দশমিক ১০ শতাংশ।এনবিআর চেয়ারম্যান বলেন দেশে লকডাউন শুরু হলে অনেক অফিসের কার্যক্রম বন্ধ ছিল। কিন্তু কাস্টমসের কার্যক্রম এক দিনের জন্যও বন্ধ ছিল না। সে জন্য পণ্য সরবরাহজনিত কারণে উত্পাদন ব্যাহত হওয়া বা পণ্য সরবরাহজনিত কারণে নিত্যপ্রয়োজনীয় দ্রব্যের দামবৃদ্ধির ঘটনা ঘটেনি। অনুষ্ঠানে জানানো হয় করোনার কারণে এবার কাস্টমস দিবস উপলক্ষ্যে আড়ম্বপূর্ণ অনুষ্ঠান হবে না। করোনার কারণে এবার সীমিত পরিসরে জনসমাগম এড়িয়ে দিবসের প্রচারপ্রচারণা চালানোর মাধ্যমে দিবস পালন করা হবে।