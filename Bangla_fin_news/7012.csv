Serial,Title,Date,Author,News
7012,গ্রামীণফোনের নতুন সিইও রাজীব শেঠি,2014-11-20,অনলাইন ডেস্ক,গ্রামীণফোনের নতুন প্রধান নির্বাহী কর্মকর্তা সিইওহিসেবে নিয়োগ পেয়েছেন রাজীব শেঠি। আগামী ১ ডিসেম্বর থেকে এই পদে কাজ শুরু করবেন। গ্রামীণফোনের এক সংবাদ বিজ্ঞপ্তিতে এই তথ্য জানানো হয়েছে। রাজীব শেঠি গ্রামীণফোনে বিবেক সুদের স্থলাভিষিক্ত হচ্ছেন। তিনি ভারতীয় অপারেটর ইউনিনরের প্রধান বিপণন কর্মকর্তার দায়িত্ব পালন করে আসছিলেন। রাজীব শেঠি বলেন আমি গ্রামীণফোনে যোগ দিয়ে এবং বাংলাদেশে সবার কাছে ইন্টারনেট পৌঁছে দেওয়ার উদ্যোগের অংশ হতে পেরে সম্মানিত বোধ করছি। টেলিনরের নির্বাহী ভাইস প্রেসিডেন্ট এবং এশিয়া বিভাগের প্রধান সিগভে ব্রেক্কে বলেন গ্রামীণফোন বাংলাদেশের বাজারে নেতৃত্ব দিচ্ছে আর ইউনিনর ভারতে দ্রুত গ্রাহক বৃদ্ধি করছে। ব্যবস্থাপনায় পরিবর্তনের মাধ্যমে টেলিনর উভয় বাজারে আরো প্রবৃদ্ধি অর্জন এবং গ্রাহকদের মাঝে নিজের অবস্থান শক্তিশালী করতে আগ্রহী।