Serial,Title,Date,Author,News
3402,বাংলাদেশসহ ৫ দেশকে শুল্ক ছাড় ভারতের,2018-07-04,ইত্তেফাক রিপোর্ট,বাংলাদেশসহ পাঁচ দেশের জন্য তিন হাজার ১৪২ পণ্যে শুল্ক ছাড় দিয়েছে ভারত। এশিয়া প্যাসিফিক ট্রেড এগ্রিমেন্টের আপটা আওতায় এ সুবিধা দেওয়া হয়েছে। গত পহেলা জুলাই থেকে এ সুবিধা কার্যকর করেছে ভারত। ভারতের দ্য হিন্দু বিজনেস অনলাইনের এক খবরে এ তথ্য জানানো হয়েছে।  ভারত আপটার প্রতিষ্ঠাতা সদস্য। আপটাকে শক্তিশালী করতে পর্যায়ক্রমে সদস্য দেশগুলোকে শুল্ক ছাড়ের সুবিধা দিচ্ছে দেশটি। বাংলাদেশের পাশাপাশি চীন দক্ষিণ কোরিয়া শ্রীলঙ্কা ও লাওস এ সুবিধা পাবে। আর এলডিসিভুক্ত বাংলাদেশ ও লাওসকে ভারত ৪৮ ট্যারিফ লাইনে বিশেষ সুবিধা দিয়েছে।  তবে আগে থেকে বাংলাদেশ সাফটার আওতায় তামাক ও মদজাতীয় ২৫ পণ্য বাদে সকল পণ্যে ভারতে রফতানিতে শুল্কমুক্ত সুবিধা পায়। তৈরি পোশাকের ৪৬টি ক্যাটাগরিও এর মধ্যে রয়েছে। ফলে আপটার আওতায় শুল্ক ছাড়ের এ ঘোষণায় বাংলাদেশের বিশেষ উপকার হবে না। এ ছাড়া যেসব পণ্যে ভারত শুল্ক ছাড় দিয়েছে সেগুলোর অধিকাংশই এখান থেকে রপ্তানি হয় বলে জানা গেছে।  ভারত ধাপে ধাপে আপটা সদস্যদের জন্য শুল্ক ছাড় দিচ্ছে। এবার চতুর্থ দফায় শুল্ক কমানো হয়েছে। এ পর্যন্ত মোট ১০ হাজার ৬৭৭ পণ্যে শুল্ক ছাড় ঘোষণা করেছে দেশটি। এর আগে তৃতীয় দফায় ৪ হাজার ২৭০ পণ্যে শুল্ক ছাড় দেয় দেশটি। এলডিসিভুক্ত দেশগুলো এক হাজার ২৪৯ পণ্যে বেশি শুল্ক ছাড় পেয়ে থাকে। এলডিসির আপটার আওতায় মার্জিন সুবিধায় ৮১ ভাগ পণ্যে সুবিধা পায়।  ইত্তেফাকমোস্তাফিজ