Serial,Title,Date,Author,News
3043,প্রথম নারী সভাপতি পাচ্ছে বিজিএমইএ,2019-04-07,ইত্তেফাক রিপোর্ট,তৈরি পোশাক শিল্প মালিকদের সংগঠন বিজিএমইএর নির্বাচন গতকাল শনিবার শান্তিপূর্ণভাবে অনুষ্ঠিত হয়েছে। নির্বাচনে মোহাম্মদী গ্রুপের ব্যবস্থাপনা পরিচালক রুবানা হকের নেতৃত্বাধীন সম্মিলিত ফোরাম প্যানেলের সবাই জয়ী হয়েছেন। গতরাত পৌনে ১০টায় নির্বাচনী বোর্ড এ ফলাফল প্রকাশ করে। আগামী ২০ এপ্রিলের মধ্যে পরিচালকদের ভোটে সভাপতি সহসভাপতিসহ পরিচালনা পর্ষদ নির্বাচন হবে।প্যানেল প্রধান হিসেবে রুবানা হকের সভাপতি হওয়া এখন প্রায় নিশ্চিত। সভাপতি নির্বাচিত হলে তিনিই হবেন বিজিএমইএর এযাবত্কালের প্রথম নারী সভাপতি। রুবানা হক ঢাকা উত্তর সিটি করপোরেশনের প্রয়াত মেয়র আনিসুল হকের সহধর্মিণী। আনিসুল হকও বিজিএমইএ ও এফবিসিসিআইয়ে নেতৃত্ব দিয়েছিলেন। গতকালের ভোটে সংগঠনটির ১ হাজার ৯৫৬ ভোটারের মধ্যে ১ হাজার ৪৯২ জন তাদের ভোটাধিকার প্রয়োগ করেন।নির্বাচনে সম্মিলিত ফোরামের প্রতিদ্বন্দ্বী ছিল স্বাধীনতা পরিষদ প্যানেল। ডেনিম প্রসেসিং প্লান্ট লিমিটেডের ব্যবস্থাপনা পরিচালক জাহাঙ্গীর আলম স্বাধীনতা পরিষদ প্যানেলের নেতৃত্ব দেন। বিজিএমইএতে নির্বাচনের বদলে সমঝোতায় কমিটি গঠনের বিরোধিতা করে প্যানেল গঠন করে নির্বাচনে নামেন তিনি। তার জোরালো উদ্যোগের জন্য নির্বাচন অনুষ্ঠিত হলেও তাঁর নেতৃত্বাধীন প্যানেলের কেউই জয়ী হতে পারেননি। অবশ্য নির্বাচন শুরু হওয়ার পর তার দুজন এজেন্ট অজ্ঞাত কারণে বের হয়ে যেতে বাধ্য হন বলে জানান তিনি। এর পর তাঁর প্যানেল আর কোনো এজেন্ট অ্যালাউ করা হয়নি বলে অভিযোগ তোলেন। অবশ্য ইত্তেফাককে তিনি বলেন সুষ্ঠু নির্বাচনে যিনি জিতবেন তাকেই স্বাগত জানাবেন। বিজিএমইএ সদস্যদের ভোটের অধিকার ফিরিয়ে আনার চেষ্টাই ছিল তাঁর মূল উদ্দেশ্য।আরো পড়ুন ...ফ্রিতে ১৬ কোটি টাকার টিকিট দিলেন বিমান কর্মকর্তানির্বাচনে জয়ী হওয়ার পর গতরাতে ইত্তেফাকের সঙ্গে আলাপকালে রুবানা হক বলেন অত্যন্ত সুন্দর ও অংশগ্রহণমূলক নির্বাচন হয়েছে। ভোটার উপস্থিতি আমাদের প্রত্যাশাকেও ছাড়িয়ে গেছে। প্রতিদ্বন্দ্বী পক্ষও আমাদের সাদরে গ্রহণ করেছে। গার্মেন্টস শিল্পের যে চ্যালেঞ্জ আমরা মোকাবিলা করছি সবাইকে নিয়ে আমাদের গোটা পর্ষদ সর্বস্ব দিয়ে এই চ্যালেঞ্জ মোকাবিলায় কাজ করবে।ইত্তেফাকমোস্তাফিজ