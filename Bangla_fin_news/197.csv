Serial,Title,Date,Author,News
197,ইতিবাচক ধারায় দেশের শেয়ারবাজার,2022-06-05,ইত্তেফাক অনলাইন ডেস্ক,সপ্তাহের প্রথম কার্যদিবস রবিবার ৫ জুন দেশের শেয়ারবাজারে সূচকের ইতিবাচক ধারায় লেনদেন শেষ হয়েছে। এদিন লেনদেনের পাশাপাশি অধিকাংশ কোম্পানির শেয়ার ও ইউনিটের দর বেড়েছে। এদিন ঢাকা স্টক এক্সচেঞ্জের ডিএসই প্রধান সূচক ডিএসইএক্স ৪৫ পয়েন্ট বেড়ে ৬ হাজার ৪৯৭ পয়েন্টে অবস্থান করছে। এছাড়া ডিএসই শরীয়াহ সূচক ১০ পয়েন্ট বেড়ে ১ হাজার ৪২৬ পয়েন্টে এবং ডিএস৩০ সূচক ১৮ পয়েন্ট বেড়ে ২ হাজার ৩৭৩ পয়েন্টে দাঁড়িয়েছে। ডিএসইতে মোট ৩৭৮ কোম্পানির শেয়ার লেনদেন হয়েছে। এর মধ্যে দাম বেড়েছে ২০২ কোম্পানির কমেছে ১২৪টির ও অপরিবর্তিত রয়েছে ৫২টির। ডিএসইতে মোট ৯৫০ কোটি ১০ লাখ টাকা লেনদেন হয়েছে। আগের দিন লেনদেন হয়েছিল ৮৭৫ কোটি ১০ লাখ টাকা।     ... আবারো বাড়লো আবাসিক গ্যাসের দাম ... আবারো বাড়লো আবাসিক গ্যাসের দাম  ...আবারো বাড়লো আবাসিক গ্যাসের দাম এদিকে অপর বাজার চট্টগ্রাম স্টক এক্সচেঞ্জে সিএসই প্রধান সূচক সিএসসিএক্স ৮৮ পয়েন্ট বেড়ে অবস্থান করছে ১১ হাজার ৪১৮ পয়েন্টে। সিএসইর সার্বিক সূচক সিএএসপিআই ১৪৭ পয়েন্ট বেড়ে ১৯ হাজার ৩৯ পয়েন্টে সিএসই৩০ সূচক ১২৮ পয়েন্ট বেড়ে ১৩ হাজার ৮২৬ পয়েন্টে অবস্থান করছে। সিএসইতে ৩০৩ কোম্পানির শেয়ার ও ইউনিট লেনদেন হয়েছে। এর মধ্যে দর বেড়েছে ১৭৩টির কমেছে ৯৪টির এবং অপরিবর্তিত আছে ৩৬টির। দিন শেষে সিএসইতে ২০ কোটি ৬৭ লাখ টাকার শেয়ার ও ইউনিট লেনদেন হয়েছে।