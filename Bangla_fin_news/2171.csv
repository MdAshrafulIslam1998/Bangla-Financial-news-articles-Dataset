Serial,Title,Date,Author,News
2171,গতবারের চেয়ে অনেক খাতেই বাজেট কমছে,2020-06-11,অনলাইন ডেস্ক,যেসব খাতে প্রতিবছরই বাজেটের বড় একটি অংশ থাকে এবার সেই সব কয়েকটি খাতে বাজেট কমানো হয়েছে। ২০২০২১ অর্থবছরে বেশ কিছু খাতে বরাদ্ধ কমানো হয়েছে। স্থানীয় সরকার ও পল্লী উন্নয়ন গৃহায়ন শিল্প ও বাণিজ্যসহ বেশকিছু খাতে বরাদ্দ কমানো হয়েছে।২০২০২১ অর্থ বছরে বাজেট কমানোর তালিকায় রয়েছে স্থানীয় সরকার ও পল্লী উন্নয়ন মন্ত্রণালয়ে। এ বছর এই খাতে ৯০০ কোটি টাকা বাজেট কমানোর প্রস্তাব করা হয়েছে। চলতি বাজেটে এ খাতে ৪০ হাজার ৪৭৩ কোটি টাকা বরাদ্দ থাকলেও আগামী বছরে বরাদ্দ থাকছে ৩৯ হাজার ৫৭৩ কোটি টাকা। একইভাবে বরাদ্দ কমানো হয়েছে গৃহায়ন খাতে।২০২০২১ অর্থবছরে এ খাতে বরাদ্দ কমছে ৫১০ কোটি টাকা। নতুন বছরে এ খাতে মোট বরাদ্দের পরিমাণ হচ্ছে ৬ হাজার ৯৩৬ কোটি টাকা যা চলতি বছরে রয়েছে ৭ হাজার ৪৪৬ কোটি টাকা। সর্বশেষ বরাদ্দ কমার তালিকায় আছে শিল্প ও অর্থনৈতিক সার্ভিস খাত। এ খাতে মোট বরাদ্দ কমছে ৭৯৮ কোটি টাকা। চলতি অর্থবছরে এ খাতে বরাদ্দ ছিল ৪ হাজার ৪৭৮ কোটি টাকা। আগামী অর্থবছরে বরাদ্দের প্রস্তাব করা হবে ৩ হাজার ৯৪০ কোটি টাকা।ইত্তেফাকএসআই