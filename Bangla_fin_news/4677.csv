Serial,Title,Date,Author,News
4677,সোনার দাম কমলো,2016-11-13,ইত্তেফাক রিপোর্ট,প্রায় পাঁচ মাস পর সোনার দাম কমলো। রবিবার বাংলাদেশ জুয়েলার্স সমিতির বাজুস পাঠানো এক সংবাদ বিজ্ঞপ্তিতে সোনার দাম কমানোর সিদ্ধান্ত জানানো হয়েছে। আগামীকাল সোমবার থেকে দেশের বাজারে নতুন মূল্যে সোনা বিক্রি হবে। প্রতি ভরি সোনার দাম ১ হাজার থেকে ১ হাজার ৫০০ টাকা পর্যন্ত কমানো হয়েছে।  আন্তর্জাতিক বাজারের সঙ্গে সঙ্গতি রেখে দেশের বাজারে সোনার দাম নির্ধারণ করা হয়েছে জানিয়েছে বাজুস। এক সংবাদ বিজ্ঞপ্তিতে জানানো হয়েছে সবচেয়ে ভাল মানের অর্থাত্ ২২ ক্যারেটের সোনা প্রতি ভরি বিক্রি হবে ৪৬ হাজার ৮৮৯ টাকায়। রবিবার পর্যন্ত এই মানের সোনার দাম ছিল ৪৮ হাজার ৩৪৭ টাকা। অর্থাত্ প্রতি ভরিতে ২২ ক্যারেটের সোনার দাম কমেছে ১ হাজার ৪৫৮ টাকা। আর ২১ ক্যারেটের প্রতি ভরি সোনা আজ থেকে বিক্রি হবে ৪৪ হাজার ৬৭৩ টাকায়। আজ পর্যন্ত এই মানের সোনার দাম ছিল ৪৬ হাজার ১৮৯ টাকা। অর্থাত্ ২১ ক্যারেটের সোনায় ভরিপ্রতি দাম কমেছে ১ হাজার ৫১৬ টাকা। আর ১৮ ক্যারেট মানের প্রতি ভরি সোনার দাম ১ হাজার ১০৮ টাকা কমে ভরি প্রতি দর নির্ধারণ করা হয়েছে ৩৮ হাজার ৪৯১ টাকা। আগে দাম ছিল ৩৯ হাজার ৫৯৯ টাকা। সনাতন পদ্ধতির ভরিপ্রতি সোনার দাম আজ থেকে ২৬ হাজার ১০ টাকা। যা রবিবার পর্যন্ত ছিল ২৭ হাজার ৫২৭ টাকা। অর্থাত্ সনাতন সোনায় ভরিতে ১ হাজার ৫১৭ টাকা দাম কমেছে। এদিকে সোনার পাশাপাশি রুপার দামও কমানোর সিদ্ধান্ত নেয়া হয়েছে। বাজুস জানিয়েছে রবিবার পর্যন্ত ২১ ক্যাডমিয়ামের প্রতি ভরি রুপার দাম ছিল এক হাজার ২২৫ টাকা। আজ থেকে বিক্রি হবে ২৯১ টাকা কমে ৯৩৩ টাকায়।  ইত্তেফাকএএম।