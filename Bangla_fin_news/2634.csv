Serial,Title,Date,Author,News
2634,সহজ হলো পল্লী বিদ্যুতের বিল পরিশোধ,2019-10-07,অনলাইন ডেস্ক,গ্রাহকদের বিদ্যুৎ বিল পরিশোধ আরো সহজ করতে রূপালী ব্যাংকের সঙ্গে চুক্তি স্বাক্ষর করেছে বাংলাদেশ পল্লী বিদ্যুতায়ন বোর্ড। ফলে গ্রাহকেরা এখন রূপালী ব্যাংক শিওরক্যাশের মাধ্যমে সহজেই বিল পরিশোধ করতে পারবেন। রবিবার বাংলাদেশ পল্লী বিদ্যুতায়ন বোর্ডের প্রধান কার্যালয়ে আয়োজিত এক অনুষ্ঠানে এ চুক্তি সাক্ষরিত হয়।এ সময় পল্লী বিদ্যুতায়ন বোর্ডের সচিব মো. আসাফউদ্দৌলা এবং রূপালী ব্যাংক লিমিটেডের মোবাইল ব্যাংকিং ডিভিশনের উপমহাব্যবস্থাপক মোহাম্মদ কাউসার মোসতাফিজ নিজ নিজ প্রতিষ্ঠানের পক্ষে চুক্তিতে সাক্ষর করেন।চুক্তি স্বাক্ষর অনুষ্ঠানে উপস্থিত ছিলেন পল্লী বিদ্যুতায়ন বোর্ডের সদস্য প্রশাসন আবুল কালাম শামসুদ্দিন অতিরিক্ত প্রধান প্রকৌশলী রাজশাহী ও আইসিটি পরিচালক অ. দা. হেদায়েতুল ইসলাম আর্থিক মনিটরিং উ. পরিদপ্তর পরিচালক ঢাকা মো. হোসেন পাটোয়ারী রূপালী ব্যাংক লিমিটেডের ব্যবস্থাপনা পরিচালক মো. ওবায়েদ উল্লাহ আল মাসুদ মোবাইল ব্যাংকিং ডিভিশনের সহকারী মহাব্যবস্থাপক মো. রেজাউল কবির কাওছারী শিওরক্যাশের প্রধান নির্বাহী কর্মকর্তা ড. শাহাদাত খান এবং প্রধান ব্যবসায় কর্মকর্তা মো. আবু তালেবসহ অন্যান্য ঊর্ধ্বতন কর্মকর্তা।রূপালী ব্যাংক লিমিটেডের ব্যবস্থাপনা পরিচালক মো. ওবায়েদ উল্লাহ আল মাসুদ বলেন আমাদের অধিকাংশ গ্রাহকরা পল্লী বিদ্যুৎএর গ্রাহক। ৮০ হাজার গ্রামের প্রায় দুই কোটি গ্রাহক তাদের নিজের একাউন্টে সরকারের উপবৃত্তি পাওয়ার সঙ্গে এখন সেই একাউন্ট থেকে পল্লী বিদ্যুৎ এর বিল পরিশোধ করতে পারবেন।শিওরক্যাশের প্রধান নির্বাহী কর্মকর্তা ড. শাহাদাত খান বলেন রূপালী ব্যাংক শিওরক্যাশ দেশের অন্যতম বৃহৎ ডিজিটাল পেমেন্ট সেবা। গ্রাহকদের জন্য পল্লী বিদ্যুৎ বিল পরিশোধ সেবা যোগ করতে পেরে আমরা আনন্দিত।ইত্তেফাকজেডএইচ