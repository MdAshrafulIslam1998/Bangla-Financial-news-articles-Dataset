Serial,Title,Date,Author,News
3487,এবার কুরিয়ার ব্যবসায় ইউএসবাংলা,2018-05-03,অনলাইন ডেস্ক,ইউএসবাংলা এয়ারলাইন্সের অন্যতম সহযোগী প্রতিষ্ঠান অভ্যন্তরীণ ও আন্তর্জাতিক কুরিয়ার সার্ভিস ইউএসবি এক্সপ্রেস। ইতিমধ্যে প্রতিষ্ঠানটি বাংলাদেশে আন্তর্জাতিক মানসম্পন্ন কুরিয়ার সার্ভিস সেবা চালু করতে যাচ্ছে।  ইউএসবি এক্সপ্রেসের মূল সেবাগুলো হচ্ছে পণ্যের যথাযথ নিরাপত্তা প্রদান টেকনোলজিক্যালি পণ্যের অবস্থান নিশ্চিতকরণ দ্রুততম সময়ে নির্ধারিত গন্তব্যে পণ্য পৌঁছানো। তুলনামূলক কম খরচে সঠিক মান বজায় রেখে ইউএসবি এক্সপ্রেস খুব শীঘ্রই পণ্য পরিবহন সেবা শুরু করতে যাচ্ছে। দেশে কিংবা বিদেশে পণ্য পৌঁছাতে দ্রুততার সাথে ট্র্যাকিং পদ্ধতি ব্যবহার করে পণ্যের অবস্থান সুনিশ্চিত করে প্রথমদিন থেকেই আধুনিক সেবা প্রদানে প্রতিজ্ঞাবদ্ধ ইউএসবি এক্সপ্রেস।  সারাদেশের বিভিন্ন জেলা শহরে নিজস্ব অফিস ফ্র্যাঞ্চাইজি ও এজেন্ট নিয়োগের প্রক্রিয়া চলছে। ইউএসবি এক্সপ্রেসের সেবার অন্যতম লক্ষ্য তিনটি যথাক্রমে বিভিন্ন ব্যবসা প্রতিষ্ঠানের পণ্য অন্যান্য প্রতিষ্ঠানের কাছে স্থানান্তর কাস্টমারদেরে কাছে বিভিন্ন ব্যবসা প্রতিষ্ঠানের পণ্য এবং বিভিন্ন কাস্টমারদের পণ্য অন্যান্য কাস্টমারদের কাছে স্থানান্তর।  ইউএসবাংলা গ্রুপের অন্যতম ব্যবসা প্রতিষ্ঠান হিসেবে আন্তর্জাতিক মানের কুরিয়ার সার্ভিস ইউএসবি এক্সপ্রেস বিশ্বস্ততা আর পণ্যের নিরাপত্তা এবং সঠিক সময়ে পণ্যের ডেলিভারি নিশ্চিতকরণই প্রতিষ্ঠানের প্রধান ব্যবসায়িক উদ্দেশ্য। ইউএসবাংলা গ্রুপের অন্যান্য উল্লেখযোগ্য প্রতিষ্ঠানের মধ্যে রয়েছে ইউএসবাংলা এসেটস্ গ্রিন ইউনিভার্সিটি অব বাংলাদেশ ইউএসবাংলা মেডিকেল কলেজ অ্যান্ড হসপিটাল ইউএসবাংলা লেদার ইন্ডাস্ট্রিজ ইউএসবাংলা ফুটওয়্যার কোম্পানি ইউএসবাংলা হাইটেক ইন্ডাস্ট্রিজ ইত্যাদি।  ইত্তেফাকএসএস