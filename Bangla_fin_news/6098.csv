Serial,Title,Date,Author,News
6098,বোতলজাত পানির উৎসে কর বাড়ল,2015-07-02,ইত্তেফাক রিপোর্ট,বাজেটে বোতলজাত পানির উৎসে কর বাড়ানো হয়েছে। সেই সঙ্গে বেড়েছে কোমল পানীয়র উেস করও। গত অর্থবছরে এটি ৩ শতাংশ থাকলেও এবারের বাজেটে ১ শতাংশ বাড়িয়ে ৪ শতাংশ করা হয়েছে। কোমল পানীয় ও বোতলজাত খাবার পানি উত্পাদন পর্যায়ে ব্যান্ডরোল হস্তান্তরকালে মূল্য সংযোজন করের ভ্যাট ভিত্তিমূল্যের উপর এ কর দিতে হবে।  ইতিমধ্যে গাজীপুরের সিকিউরিটি প্রিন্টিং কর্পোরেশনসহ সংশ্লিষ্টদের এটি জানিয়ে দিয়েছে রাজস্ব বোর্ড এনবিআর। এনবিআরের আয়কর নীতির প্রথম সচিব জি এম আবুল কালাম কায়কোবাদ স্বাক্ষরিত এ নির্দেশনায় বলা হয় কোমল পানীয় এবং বোতলজাত খাবার পানি প্রস্তুতকারীর কাছে ব্যান্ডরোল অথবা স্ট্যাম্প সরবরাহকালে মূল্য সংযোজন করের উদ্দেশ্যে নির্ধারিত মূল্যের উপর ৪ শতাংশ হারে উৎসে আয়কর প্রযোজ্য হবে।  সংশ্লিষ্টরা বলছেন বোতলজাত পানির উপর উৎসে কর বৃদ্ধির ফলে ব্যবসায়ীরা পানির দাম বাড়িয়ে দিতে পারে। এর ফলে অতিপ্রয়োজনী সুপেয় পানি পানের ব্যয় বাড়তে পারে। নিম্ন আয়ের মানুষের উপর বাড়তি এ করের চাপ বোতলজাত পানি পানকে নিরুত্সাহিত করতে পারে।