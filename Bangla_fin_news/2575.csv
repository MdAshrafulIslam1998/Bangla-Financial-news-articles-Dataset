Serial,Title,Date,Author,News
2575,ওকে ওয়ালেটের সঙ্গে এসএসডিটেকের সমঝোতা চুক্তি,2019-11-06,অনলাইন ডেস্ক,প্রথাগত অ্যাকাউন্টধারীদের ওকে ওয়ালেট ডিজিটাল প্ল্যাটফর্মের মাধ্যমে ডিজিটাল ওয়ালেট হোল্ডারে রূপান্তরে এসএসডিটেকের সঙ্গে সমঝোতা চুক্তি স্বাক্ষর করেছে ওয়ান ব্যাংক লিমিটেড। সম্প্রতি ওয়ান ব্যাংকের প্রধান কার্যালয়ে এ চুক্তি স্বাক্ষর অনুষ্ঠিত হয়। চুক্তির মাধ্যমে এসএসডিটেকের প্রযুক্তিগত এ উদ্ভাবনী সমাধান গ্রহণ করেছে ব্যাংকটি।সঠিক উপায়ে সঠিক মাধ্যম ব্যবহার করে গ্রাহকদের কাছ থেকে রেসপন্স পাওয়া পণ্য নির্মাতা ও সেবাদাতা প্রতিষ্ঠানের জন্য প্রতিবন্ধকতা ছিলো। আর এ সমস্যার উদ্ভাবনী সমাধানে এগিয়ে এসেছে এসএসডিটেক। দেশের অন্যতম শীর্ষস্থানীয় এ প্রযুক্তি প্রতিষ্ঠানটি নিয়ে এসেছে উদ্ভাবনী সমাধান ভিজ্যুয়াল আইভিআর।এ সমাধানে ইউজারদের অনন্য অভিজ্ঞতা প্রদানে রেসপন্সিভ ডিজিটাল পোর্টাল ও ইনটিউটিভ ভয়েস যোগ করা হয়েছে। যার ফলে এ ধরনের যোগাযোগের ক্ষেত্রে গ্রাহক ডিজিটাল পোর্টালে আরও ভাল ভিজ্যুয়াল সংকেত পাবেন। যা বুদ্ধিমত্তা সম্পন্ন ভয়েস সিস্টেম ও দিকনির্দেশনা ব্যবস্থার মাধ্যমে তাদের ফোনে লোড হবে এবং গ্রাহক অভিজ্ঞতায় অনন্য মাত্রা যোগ করবে।আরও পড়ুন ...পূর্বধলায় ট্রাক চাপায় শিশুর মৃত্যুএ বিষয়ে এসএসডিটেকের ডিজিটাল সার্ভিস অপারেশনের প্রধান সৈয়দ কামরুল আরেফিন জিহাদ বলেন সামগ্রিকভাবে যোগাযোগের ক্ষেত্রে ভয়েস আবারও ফিরে আসছে। আমরা এখানে একটি ভিজ্যুয়াল লেয়ার যুক্ত করেছি এবং এটিকে সত্যিকার অর্থেই ভিজ্যুয়াল আইভিআর সিস্টেম হিসেবে তৈরি করেছি। যা ব্যবহারকারীকে নতুন অভিজ্ঞতা প্রদানের মাধ্যমে অভিভূত করবে। গ্রাহক সেবাদানে যে কোনও ব্র্যান্ড যদি আরও পারসোনালাইজ হতে চায় এবং কার্যকরী উপায়ে গ্রাহকদের সঙ্গে যোগাযোগ করতে চায় সেক্ষেত্রে তাদের জন্য আমরা আমাদের ভিজ্যুয়াল আইভিআর এর মাধ্যমে সর্বোচ্চ সুবিধা দিতে পারবো।ওয়ান ব্যাংকের ইভিপি এবং হেড অব এমএফএস ও এজেন্ট ব্যাংকি গাজী ইয়ার মোহাম্মদ বলেন ওকে ওয়ালেটে আমরা গ্রাহকের মানসম্পন্ন সেবাদানে নিরলস প্রচেষ্টা চালিয়ে যাচ্ছি। ওয়ান ব্যাংকের সঙ্গেএকদম শুরুর দিন থেকে ধারাবাহিকভাবে প্রতিদিনের লেনদেনে আমাদের সর্বোচ্চ সেবার মান বজায় থাকবে। এসএসডিটেকের এ সমাধানের মাধ্যমে আরও বেশি মানুষের কাছে পৌঁছাতে পারবো বলে আমরা আশা করি।তিনি আরও বলেন গুগল প্লে স্টোর কিংবা অ্যাপল স্টোর থেকে ওকে ওয়ালেট অ্যাপ ডাউনলোড করে আমাদের সেবা ব্যবহার করতে পারবেগ্রাহকরা। ২৬৯ নাম্বারে ডায়াল করে ফিচার ফোন ব্যবহারকারীরাও এ সেবা নিতে পারবে।এ সময় ব্যাংকিং খাতের ডিজিটাইজেশনের ক্ষেত্রে এবং ডিজিটাল বাংলাদেশের স্বপ্ন বাস্তবায়নে এ ধরনের প্ল্যাটফর্ম গুরুত্বপূর্ণ ভূমিকা পালন করবে বলে আশা প্রকাশ করেন ওয়ান ব্যাংকের ইভিপি এবং হেড অব এমএফএস ও এজেন্ট ব্যাংকি গাজী ইয়ার মোহাম্মদ।ইত্তেফাকএএএম