Serial,Title,Date,Author,News
3383,বিশ্ব বাণিজ্যে সাফল্য অর্জন করতে বাণিজ্য সুবিধা বাড়াতে হবে বাণিজ্যমন্ত্রী,2018-07-19,ইত্তেফাক রিপোর্ট,প্রতিযোগিতামূলক বিশ্ব বাণিজ্যে সফলতা অর্জন করতে হলে বাণিজ্য অবকাঠামো সুবিধা বৃদ্ধির বিকল্প নেই বলে জানিয়েছেন বাণিজ্যমন্ত্রী তোফায়েল আহমেদ। তিনি বলেন দেশের ব্যবসাবাণিজ্য প্রসারে উন্নত যোগাযোগ ব্যবস্থা প্রতিষ্ঠা এবং ব্যবসায়ীদের প্রয়োজনীয় ব্যবসায়িক সহযোগিতা নিশ্চিত করতে দ্রুত ব্যবস্থা নিতে হবে।  গতকাল বুধবার সচিবালয়ে বাংলাদেশ রিজিওনাল কানেকটিভিটি প্রকল্প১বিআরসিপিএর আওতায় ন্যাশনাল ট্রেড এন্ড ট্রান্সপোর্ট ফেসিলিটেশন কমিটির প্রথম সভায় তিনি এ কথা বলেন।  বাণিজ্যমন্ত্রী বলেন বিশ্বব্যাপী এখন অনলাইনে স্বল্প সময়ে এবং স্বল্প খরচে ব্যবসাবাণিজ্য জনপ্রিয়। আমদানিরপ্তানির কাজে ব্যবহৃত দেশের নৌ ও স্থল বন্দরগুলোকে আধুনিক করতে হবে। সুযোগসুবিধা বৃদ্ধি করতে হবে। এ জন্য সংশ্লিষ্ট সকল মন্ত্রণালয় ও বিভাগের সাথে সমন্বয় করে কাজ করতে হবে। যাতে যথাসময়ে প্রকল্পের সকল কাজ সম্পন্ন করা যায়।  উল্লেখ্য আঞ্চলিক বাণিজ্য সম্প্রসারণের লক্ষ্যে ব্যবসাবাণিজ্য সংশ্লিষ্ট ভূঅবকাঠামো এবং পদ্ধতিগত পরিঅবকাঠামোর উন্নয়ন নারী উদ্যোক্তাদের ব্যবসাবাণিজ্য সম্প্রসারণে সহায়তা প্রদানের উদ্দেশ্যে বাংলাদেশ রিজিওনাল কানেকটিভিটি প্রকল্প১ বিআরসিপি গ্রহণ করা হয়েছে। বিশ্বব্যাংক এবং বাংলাদেশ সরকারের যৌথ অর্থায়নে প্রকল্পটি বাস্তবায়িত হচ্ছে। এতে কাজ করছে বাংলাদেশ স্থল বন্দর কর্তৃপক্ষ বাণিজ্য মন্ত্রণালয় এবং জাতীয় রাজস্ব বোর্ড। ২০২১ সালের ডিসেম্বর মাসে এ প্রকল্পের মেয়াদ শেষ হবে।  বাণিজ্যমন্ত্রী সভাপতিত্বে বৈঠকে বাণিজ্য মন্ত্রনালয়ের সচিব শুভাশীষ বসু সড়ক বিভাগের সিনিয়র সচিব খন্দকার আনোয়ারুল ইসলাম সংসদ বিভাগের সিনিয়র সচিব মোহাম্মদ শহিদুল হক অর্থ বিভাগের ভারপ্রাপ্ত সচিব আব্দুর রউফ তালুকদার রেলপথ বিভাগের সচিব মোফাজ্জেল হোসেন নৌপরিবহন মন্ত্রনালয়ের সচিব মো. আব্দুস সামাদ ডাক ও টেলিযোগাযোগ বিভাগের সচিব শ্যাম সুন্দর শিকদার প্রমুখ উপস্থিত ছিলেন। প্রকল্প বিষয়ে উপস্থাপনা তুলে ধরেন প্রকল্প পরিচালক ও বাণিজ্য মন্ত্রণালয়ের ডব্লিউটিও সেলের মহাপরিচালক মুনীর চৌধুরী।