Serial,Title,Date,Author,News
2745,চলতি বছর রপ্তানির লক্ষ্যমাত্রা ৫৪ বিলিয়ন মার্কিন ডলার,2019-08-07,অনলাইন ডেস্ক,বাণিজ্য মন্ত্রণালয় চলতি ২০১৯১৯২০ অর্থ বছরে ৫৪ বিলিয়ন মার্কিন ডলার রপ্তানির লক্ষ্যমাত্র ঘোষণা করেছে। এর মধ্যে পণ্য রপ্তানি ৪৫ দশমিক ৫ বিলিয়ন মার্কিন ডলার এবং সেবা রপ্তানি ৮ দশমিক ৫ বিলিয়ন মার্কিন ডলার।আজ বুধবার সচিবালয়ে বাণিজ্য মন্ত্রণালয়ের সম্মেলন কক্ষে বাণিজ্যমন্ত্রীর পক্ষে মন্ত্রণালয়ের সিনিয়র সচিব মো. মফিজুল ইসলাম রপ্তানির এই লক্ষ্যমাত্রা ঘোষণা করেছেন।রপ্তানির লক্ষ্যমাত্রা ঘোষণা করে সিনিয়র সচিব বলেন এবার পণ্য রপ্তানিতে প্রবৃদ্ধি ধরা হয়েছে ১২ দশমিক ২৫ ভাগ এবং সেবা খাতে প্রবৃদ্ধি ধরা হয়েছে ৩৪ দশমিক ১ ভাগ। গত ২০১৮২০১৯ অর্থ বছরে মোট রপ্তানি ছিল ৪৬ দশমিক ৮৭৩ বিলিয়ন মার্কিন ডলার। এর মধ্যে পণ্য রপ্তানি ৩৯ বিলিয়ন মার্কিন ডলারের বিপরীতে প্রকৃত রপ্তানি হয়েছে ৪০ দশমিক ৫৩৫ বিলিয়ন মার্কিন ডলার। যা লক্ষ্যমাত্রা থেকে ৩ দশমিক ৯৪ ভাগ বেশি ছিল।অপরদিকে গত বছর সেবা রপ্তানির লক্ষ্যমাত্রা ছিল ৫ বিলিয়ন মার্কিন ডলার এর বিপরীতে রপ্তানি হয়েছে ৬ দশমিক ৩৩৮ বিলিয়ন মার্কিন ডলার। যা লক্ষ্যমাত্রা থেকে ২৬ দশমিক ৭৭ ভাগ বেশি ছিল।আরো পড়ুন ...ডেঙ্গুতে ঢাকা মেডিকেলে আরও একজনের মৃত্যুমো. মফিজুল ইসলাম বলেন রপ্তানির যে লক্ষ্যমাত্রা ঘোষণা করা হয়েছে তা কঠিন কিছু না। রপ্তানিকারকগণ আন্তরিক হলে অতিসহজেই এ লক্ষ্যমাত্রা অর্জন করা সম্ভব।তিনি বলেন আমাদের রপ্তানি বৃদ্ধির ধারা অব্যাহত রয়েছে। গত বছর রপ্তানিতে প্রবৃদ্ধি হয়েছে তৈরি পোশাক খাতে ১১ দশমিক ৪৯ ভাগ কৃষিপণ্য রপ্তানিতে ৩৪ দশমিক ৯২ ভাগ প্লাস্টিক পণ্য রপ্তানিতে ২১ দশমিক ৬৫ ভাগ ফার্মাসিটিকেলস পণ্য রপ্তানিতে ২৫ দশমিক ৬০ ভাগ। পণ্য রপ্তানিতে গড় প্রবৃদ্ধি ছিল ১০ দশমিক ৫৫ ভাগ।বাণিজ্য মন্ত্রণালয়ের অতিরিক্ত সচিব রপ্তানি তপন কান্তি ঘোষ অতিরিক্ত সচিব এফটিএ মো. শফিকুল ইসলাম রপ্তানি উন্নয়ন ব্যুরোর ভাইস চেয়ারম্যান ফাতিমা ইয়াসমিন ডব্লিউটিও উইংয়ের মহাপরিচালক অতিরিক্ত সচিব মো. কামাল হোসেন এবং বিভিন্ন সেক্টরের রপ্তানিকারকগণ এ সময় উপস্থিত ছিলেন।ইত্তেফাকএমআই