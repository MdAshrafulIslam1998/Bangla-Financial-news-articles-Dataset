Serial,Title,Date,Author,News
4900,এদেশে বিনিয়োগ করতে ভাবতে হয় না পরিকল্পনামন্ত্রী,2016-09-01,ইত্তেফাক রিপোর্ট,পরিকল্পনামন্ত্রী আ হ ম মুস্তফা কামাল বলেছেন বাংলাদেশে বিনিয়োগ করতে কাউকে ভাবতে হয় না। এদেশে মুনাফা করার জন্য পরিকল্পনা করতে হয় না। এমন কোনো ব্যবসা নেই যেখানে লাভ হয় না। বরং লস করতে পরিকল্পনা করতে হয়। বাংলাদেশে আরো বিনিয়োগ করার জন্য ব্যবসায়ীদের প্রতি আহ্বান জানান তিনি।  বৃহস্পতিবার রাজধানীর একটি হোটেলে আমেরিকান চেম্বার অব কমার্স ইন বাংলাদেশ এমচেম মাসিক মধ্যাহ্ন ভোজ সভায় প্রধান অতিথির বক্তব্যে তিনি এ কথা বলেন। এমচেম প্রেসিডেন্ট নুরুল ইসলাম বাংলাদেশে নিযুক্ত মার্কিন ডেপুটি চিফ অব মিশন ডেভিড মিল অনুষ্ঠানে স্বাগত বক্তব্য রাখেন। বাংলাদশের সমৃদ্ধির জন্য পরিকল্পনা কৌশলগত অগ্রাধিকার শিরোনামে বক্তব্য দেন পরিকল্পনামন্ত্রী।  মার্কিন ডেপুটি চিফ অব মিশন ডেভিড মিল বলেন বাংলাদেশ অনেক এগিয়েছে। আর্থসামাজিক উন্নয়নে বিশ্বে অনুকরণীয় দৃষ্টান্ত স্থাপন করেছে। সম্প্রতি মার্কিন পররষ্ট্রমন্ত্রী জন কেরি বাংলাদেশ সফরকালেও এই অর্জনের প্রসংশা করেছেন। এখন বাংলাদেশ বিদ্যুত্সহ বৃহত্ প্রকল্পে বিনিয়োগ ক্ষেত্র তৈরী হয়েছে যা আশাব্যঞ্জক।  এমচেম প্রেসিডেন্ট নুরুল ইসলাম তার স্বাগত বক্তব্যে ব্যবসার জন্য নীতি কাঠামো স্বচ্ছতা অবকাঠামো দুর্বলতার বাইরে তিনটি বিষয়ের প্রতি মন্ত্রীর দৃষ্টি আকর্ষন করেন। এগুলো হলো মান সম্পন্ন শিক্ষা ব্যবস্থা বেক্সিট পরবর্তী বাংলাদেশের অর্থনৈতিক ঝুঁকি এবং ট্রান্স প্যাসিফিক পার্টনারশীপের টিপিপি ফলে অন্যান্য দেশের সাথে রফতানি প্রতিযোগী সক্ষমতা। তিনি বলেন আমাদের বিনিয়োগকারীদের বিনিয়োগ পরবর্তী বড় ভাবনার বিষয় হয়ে যায় দক্ষ জনবল সংগ্রহ করার বিষয়ে। তাই দেশে দক্ষজনবল বাড়াতে মান সম্পন্ন শিক্ষা প্রয়োজন। এর জন্য এখনই পদক্ষেপ নিতে হবে।  ইত্তেফাকএএম।