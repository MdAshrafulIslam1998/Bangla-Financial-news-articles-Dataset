Serial,Title,Date,Author,News
1810,ক্রিস্টাল ইনসিওরেন্সের আইপিও লটারির ড্র আগামীকাল,2020-12-02,ইত্তেফাক রিপোর্ট,প্রাথমিক গণপ্রস্তাবে আইপিও আবেদনকারীদের মধ্যে শেয়ার বরাদ্দ দেওয়ার জন্য ক্রিস্টাল ইনসিওরেন্সের লটারির ড্র আগামীকাল বৃহস্পতিবার অনুষ্ঠিত হবে। কোম্পানি সূত্রে এ তথ্য জানা গেছে। সূত্রমতে কাল বেলা ১১টায় ডিজিটাল প্ল্যাটফরমে কোম্পানিটির লটারির ড্র অনুষ্ঠিত হবে। জানা গেছে কোম্পানিটির আইপিওতে গত ১০ নভেম্বর থেকে ১৬ নভেম্বর পর্যন্ত আবেদন গ্রহণ করা হয়। এর আগে ২৩ সেপ্টেম্বর বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি। কমিশনের ৭৪১তম সভায় কোম্পানিটির আইপিও অনুমোদন দেওয়া হয়। কোম্পানিটি অভিহিত মূল্যে শেয়ার ইস্যুর মাধ্যমে ১৬ কোটি টাকা সংগ্রহ করবে। এর মধ্যে ৮ কোটি টাকা এফডিআর ৬ কোটি ৯২ লাখ ৭১ হাজার ৫০০ টাকা ক্যাপিটাল মার্কেটে বিনিয়োগ ও ১ কোটি ৭ লাখ ২৮ হাজার ৫০০ টাকা দিয়ে আইপিও খরচ পরিচালনা করা হবে। ক্রিস্টাল ইনসিওরেন্সর ২০১৯ সালে শেয়ারপ্রতি মুনাফা ইপিএস হয়েছে ২ দশমিক ৯২ টাকা। আর ২০১৯ সালের ৩১ ডিসেম্বর শেয়ারপ্রতি নিট সম্পদ এনএভিপিএস রয়েছে ২৪ দশমিক ৪২ টাকা। উল্লেখ্য কোম্পানিটির ইস্যু ম্যানেজার হিসেবে কাজ করছে সোনার বাংলা ক্যাপিটাল ম্যানেজমেন্ট। ইত্তেফাকএসি