Serial,Title,Date,Author,News
5263,বিমা মেলা শুরু বুধবার,2016-03-21,ইত্তেফাক রিপোর্ট,দেশে প্রথমবারের মতো বিমা মেলা শুরু হচ্ছে বুধবার। বিমা উন্নয়ন ও নিয়ন্ত্রণ কর্তৃপক্ষের আইডিআরএ আয়োজনে এই মেলা চলবে ২৫ মার্চ পর্যন্ত। সোমবার মতিঝিলে আইডিআরএর সভাকক্ষে এক সংবাদ সম্মেলনে এই তথ্য জানানো হয়।  সংবাদ সম্মেলনে মেলা আয়োজক কমিটির আহ্বায়ক ও আইডিআর সদস্য মো. কুদ্দুস খান জানান বঙ্গবন্ধু আন্তর্জাতিক সম্মেলন কেন্দ্রে এই মেলা অনুষ্ঠিত হবে। মেলায় পুঁজিবাজারে তালিকাভুক্ত কোম্পানিসহ মোট ৫০টি দেশিবিদেশি প্রতিষ্ঠান অংশগ্রহণ করবে।  এসময় আরো জানানো হয় মেলায় আইডিআরএ বাংলাদেশ ইন্সুরেন্স অ্যাসোসিয়েশন বিআইএ বাংলাদেশ ইন্সুরেন্স একাডেমি ও স্কয়ারের একটি মেডিকেল স্টল থাকবে। মেলা প্রতিদিন সকাল ১০ থেকে রাত ১০টা পর্যন্ত সবার জন্য উন্মুক্ত থাকবে।  সংবাদ সম্মেলনে আইডিআরএর চেয়ারম্যান শেফাক আহমেদ অ্যাকচুয়ারি প্রতিষ্ঠানটির সদস্য ও ঊর্ধ্বতন কর্মকর্তারা উপস্থিত ছিলেন।