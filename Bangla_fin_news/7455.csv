Serial,Title,Date,Author,News
7455,ক্রেডিট কার্ড উদ্বোধন করল ইসলামী ব্যাংক,2014-06-24,ইত্তেফাক রিপোর্ট,শরীআ সম্মত ক্রেডিট কার্ড খিদমাহ চালু করল ইসলামী ব্যাংক বাংলাদেশ লিমিটেড। বাংলাদেশ ব্যাংকের ডেপুটি গভর্নর মো. আবুল কাসেম গতকাল রাজধানীর একটি হোটেলে এ কার্ডের উদ্বোধন করেন। ব্যাংকের ম্যানেজিং ডাইরেক্টর মোহাম্মদ আবদুল মান্নানের সভাপতিত্বে অনুষ্ঠানে বিশেষ অতিথি ছিলেন বাংলাদেশ ব্যাংকের নির্বাহী পরিচালক দাসগুপ্ত অসীম কুমার। এ সময় অন্যান্যের মধ্যে ব্যাংকের ডেপুটি ম্যানেজিং ডাইরেক্টর মুহাম্মদ আবুল বাশার মো. হাবিবুর রহমান ভুঁইয়া রফি আহমেদ বেগ নূরুল ইসলাম খলিফা ও ইলেক্ট্রা কার্ড সিস্টেমের প্রতিনিধি রিতেশ দৌশিসহ ব্যাংকের ঊর্ধ্বতন কর্মকর্তারা উপস্থিত ছিলেন।অনুষ্ঠানে বলা হয় সীমিত আয়ের লোকদের জন্য বিনিয়োগ সুবিধা বৃদ্ধি জনগণের দৈনন্দিন চাহিদা পূরণ এবং জীবনযাত্রার মানোন্নয়নের লক্ষ্যে এ ক্রেডিট কার্ড চালু করা হয়েছে। সিলভার গোল্ড ও প্লাটিনামতিন শ্রেণিতে বিভক্ত এ কার্ডের মাধ্যমে গ্রাহকরা ভিসা চিহ্নিত সকল আউটলেটে কেনাকাটা ও ইউটিলিটি বিল পরিশোধ করতে পারবেন। এছাড়াও ভ্রমণ ও ইটিকেটিং সুবিধা পাওয়া যাবে। এ কার্ডের মাধ্যমে বছরে দুই লাখ টাকা পর্যন্ত কেনাকাটা করলে বার্ষিক ফি দিতে হবে না। খিদমাহ কার্ডহোল্ডাররা তাদের পরিবারের সদস্যদের জন্য একটি সাপ্লিমেন্টারী কার্ড বিনা চার্জে ব্যবহার করতে পারবেন।