Serial,Title,Date,Author,News
298,এলপিজির নতুন দাম নির্ধারণ ৫ মে,2022-05-02,ইত্তেফাক অনলাইন ডেস্ক,চলতি মাসের জন্য তরলীকৃত পেট্রোলিয়াম গ্যাসের এলপিজি মূল্য নির্ধারণ করা হবে আগামী বৃহস্পতিবার ৫ মে। প্রতি মাসের ৩ তারিখে এলপিজির দাম নির্ধারণ করা হলেও এবার ঈদের ছুটি থাকায় তা করা হচ্ছে ৫ মে। গণমাধ্যমকে পাঠানো এক বিজ্ঞপ্তিতে এ তথ্য জানিয়েছে বাংলাদেশ অ্যানার্জি অ্যান্ড রেগুলেটরি কমিশন বিইআরসি। বিজ্ঞপ্তিতে বলা হয় সৌদি আরামকোর ঘোষিত নতুন বছরের জানুয়ারির জন্য সৌদি সিপি অনুযায়ী ভোক্তাপর্যায়ে এলপিজির মূল্য সমন্বয়ক সম্পর্কে বাংলাদেশ অ্যানার্জি অ্যান্ড রেগুলেটরি কমিশনের নির্দেশনা বৃহস্পতিবার ৫ মে দুপুর আড়াইটায় ঘোষণা করা হবে। এদিকে গৃহস্থালি এলপিজি সিলিন্ডারের দাম না বাড়ালেও মে মাসের জন্য বাণিজ্যিকভাবে ব্যবহৃত এলপিজির দাম ১০৩ রুপি বাড়িয়েছে প্রতিবেশী দেশ ভারত। চলতি বছরের জানুয়ারিতে এলপিজির মূল্য ৫০ টাকা কমিয়ে ১ হাজার ১৭৮ নির্ধারণ করা হয়। এছাড়া ফেব্রুয়ারিতে ৬২ টাকা বাড়ানো হয়। তাছাড়া মার্চেও দাম বাড়িয়ে ১ হাজার ৩৯১ টাকা নির্ধারণ করা হয়। আর সর্বশেষ এপ্রিল মাসে ৪৮ টাকা বাড়িয়ে করে ১ হাজার ৪৩৯ টাকা নির্ধারণ করে সরকার।