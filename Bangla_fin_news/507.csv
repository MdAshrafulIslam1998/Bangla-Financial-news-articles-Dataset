Serial,Title,Date,Author,News
507,দাম বৃদ্ধির সর্বোচ্চ সীমা ৮ কোম্পানির,2022-01-30,ইত্তেফাক রিপোর্ট,সপ্তাহের প্রথম কার্যদিবস রবিবার দেশের প্রধান শেয়ারবাজার ঢাকা স্টক এক্সচেঞ্জ ডিএসই এবং অপর শেয়ারবাজার চট্টগ্রাম স্টক এক্সচেঞ্জে সিএসই মূল্যসূচকের পতন হয়েছে। তবে পতনের বাজারেই দাম বাড়ার সর্বোচ্চ সীমা স্পর্শ করেছে আট কোম্পানির শেয়ার। রবিবার লেনদেন শেষে ডিএসইর প্রধান সূচক ডিএসইএক্স আগের দিনের তুলনায় ৩৫ পয়েন্ট কমে ৬ হাজার ৯৯১ পয়েন্টে দাঁড়িয়েছে। অপর দুই সূচকের মধ্যে বাছাই করা ভালো কোম্পানি নিয়ে গঠিত ডিএসই ৩০ সূচক ১৭ পয়েন্ট কমে ২ হাজার ৫৮৫ পয়েন্টে অবস্থান করছে। আর ডিএসই শরিয়াহ্ সূচক আগের দিনের তুলনায় ৮ পয়েন্ট কমে ১ হাজার ৪৯১ পয়েন্টে দাঁড়িয়েছে। এদিন ডিএসইতে লেনদেন হয়েছে ১ হাজার ৩৩৩ কোটি ১৩ টাকা। আগের দিন লেনদেন হয় ১ হাজার ২১৯ কোটি টাকা। সে হিসাবে লেনদেন বেড়েছে ১১৪ কোটি ১৩ লাখ টাকা। ডিএসইতে দাম বাড়ার তালিকায় নাম লিখিয়েছে ১১৮টি প্রতিষ্ঠানের শেয়ার ও ইউনিট। বিপরীতে দাম কমেছে ২২৯টির। আর ৩৩টির দাম অপরিবর্তিত রয়েছে। দাম বাড়ার তালিকায় স্থান করে নেওয়া কোম্পানিগুলোর মধ্যে আটটির শেয়ার দিনের দাম বাড়ার সর্বোচ্চ সীমা স্পর্শ করে।     ... বিধ্বস্ত অর্থনীতি রূপান্তরে বঙ্গবন্ধুর ছিল লড়াকু পদক্ষেপ ... বিধ্বস্ত অর্থনীতি রূপান্তরে বঙ্গবন্ধুর ছিল লড়াকু পদক্ষেপ  ...বিধ্বস্ত অর্থনীতি রূপান্তরে বঙ্গবন্ধুর ছিল লড়াকু পদক্ষেপ এ আট কোম্পানির মধ্যে রয়েছে বাংলাদেশ বিল্ডিং সিস্টেম ন্যাশনাল পলিমার ইউনিয়ন ব্যাংক ইউনিয়ন ইন্স্যুরেন্স বিডি থাই ফুড কুইন সাউথ টেক্সটাইল জেমিনি সি ফুড এবং ফার্মা এইড। এ প্রতিষ্ঠানগুলোর শেয়ার দিনের সর্বোচ্চ দামে লেনদেন হলেও এক পর্যায়ে বিক্রয় আদেশের ঘর শূন্য হয়ে পড়ে। ডিএসইতে টাকার অঙ্কে সব থেকে বেশি লেনদেন হয়েছে বেক্সিমকোর শেয়ার। কোম্পানিটির ১০৫ কোটি ৭ লাখ টাকার শেয়ার লেনদেন হয়েছে। দ্বিতীয় স্থানে থাকা বাংলাদেশ শিপিং করপোরেশনের ৮৬ কোটি ৩১ লাখ টাকার লেনদেন হয়েছে। ৪৮ কোটি ১৫ টাকার শেয়ার লেনদেনের মাধ্যমে তৃতীয় স্থানে রয়েছে পাওয়ার গ্রিড। এছাড়া ডিএসইতে লেনদেনের দিক থেকে শীর্ষ ১০ প্রতিষ্ঠানের তালিকায় রয়েছে কুইন সাউথ টেক্সটাইল সাইফ পাওয়ার টেক ম্যাকসন স্পিনিং মালেক স্পিনিং আরএকে সিরামিক এবং মতিন স্পিনিং। দেশের অপর শেয়ারবাজার চট্টগ্রাম স্টক এক্সচেঞ্জের সিএসই সার্বিক মূল্যসূচক সিএএসপিআই কমেছে ৯৭ পয়েন্ট। বাজারটিতে লেনদেন হয়েছে ৪১ কোটি ২৯ লাখ টাকা। লেনদেনে অংশ নেওয়া ৩০৩টি প্রতিষ্ঠানের মধ্যে ৯১টির দাম বেড়েছে। বিপরীতে দাম কমেছে ১৭৮টির এবং ৩৪টির দাম অপরিবর্তিত রয়েছে।