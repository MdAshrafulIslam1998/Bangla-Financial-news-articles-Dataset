Serial,Title,Date,Author,News
6811,বাংলাদেশের কাঠামোগত সংস্কারের ফলে জিডিপি প্রবৃদ্ধি ৬৫ শতাংশ,2015-01-14,ইত্তেফাক রিপোর্ট,এশিয়া ও প্রশান্ত মহাসাগরীয় অঞ্চলের দেশগুলোর মোট দেশজ উত্পাদনের জিডিপি প্রবৃদ্ধির হার ২০১৪ সালের তুলনায় ২০১৫ সালে বাড়বে। আর কমে আসবে মূল্যস্ফীতির হার। বাংলাদেশেও একই পরিস্থিতি দেখা যাবে। এ অঞ্চলের দেশগুলো কাঠামোগত সংস্কার অব্যাহত রাখার ফলেই প্রবৃদ্ধি বাড়বে। চলতি অর্থবছর বাংলাদেশের জিডিপি প্রবৃদ্ধির হার হবে ৬ দশমিক ৫ শতাংশ। জাতিসংঘের এশিয়া ও প্রশান্ত মহাসাগরীয় অঞ্চলের অর্থনৈতিক ও সামাজিক কমিশন ইউএনএসকাপ এশিয়া ও প্রশান্ত মহাসাগরীয় অঞ্চলীয় দেশগুলোর আর্থসামাজিক পরিস্থিতি পর্যালোচনা করে এসব পূর্বাভাস দিয়েছে। পূর্বাভাসে বলা হয়েছে এই অঞ্চলের সার্বিক অর্থনৈতিক প্রবৃদ্ধির হার ২০১৪ সালের ৫ দশমিক ৬ শতাংশ থেকে বেড়ে ২০১৫ সালে ৫ দশমিক ৮ শতাংশে উন্নীত হবে। নতুন বছরে বাংলাদেশ ভারত ইন্দোনেশিয়া দক্ষিণ কোরিয়া ও থাইল্যান্ড সবচেয়ে বেশি প্রবৃদ্ধি অর্জন করবে। আর এটা সম্ভব হবে এসব দেশের কাঠামোগত সংস্কার অব্যাহত রাখার কারণে। এ দেশগুলো অবকাঠামোগত দুর্বলতা দূর করতে পারলে প্রবৃদ্ধি অর্জনের গতি আরো বাড়তে পারে। এ দিকে এশিয়া ও প্রশান্ত মহাসাগরীয় অঞ্চলের দেশগুলোর মূল্যস্ফীতির হার ২০১৪ সালের ৩ দশমিক ৯ শতাংশ থেকে কমে ২০১৫ সালে ৩ দশমিক ৫ শতাংশে নেমে আসবে। বাংলাদেশ প্রসঙ্গে প্রতিবেদনে বলা হয়েছে বাংলাদেশের প্রবৃদ্ধির হার বিগত অর্থবছরে ৬ দশমিক ১ শতাংশ ছিল। তা চলতি বছরে ৬ দশমিক ৫ শতাংশে উন্নীত হবে। একই সময়ে গড় মূল্যস্ফীতির হার আগের বছরের ৭ দশমিক ৫ শতাংশ থেকে ৬ দশমিক ৫ শতাংশে নেমে আসবে। বাংলাদেশের প্রবৃদ্ধি অর্জনের পেছনে চালিকা হিসেবে প্রবাসীআয়ের গতিশীলতা মূল্যস্ফীতির চাপ সহনীয় হওয়া সংকুলানমুখী রাজস্ব নীতি এবং মার্কিন যুক্তরাষ্ট্রের অর্থনীতি চাঙা হওয়ায় রপ্তানি বৃদ্ধি বড় অবদান রাখবে। এ দিকে বাংলাদেশের গার্মেন্ট সেক্টরে কিছু সংস্কারগত কর্মকাণ্ডের ফলে বস্ত্র রপ্তানি বাড়তে শুরু করেছে। তবে বিশ্ববাজারে জ্বালানি তেলের দাম কমায় মধ্যপ্রাচ্যের তেল রপ্তানিকারক দেশগুলো থেকে প্রবাসীআয় প্রবাহ কমতে পারে। তাতে বাংলাদেশ ভারত পাকিস্তান ও শ্রীলঙ্কার সম্ভাব্য আয়ের ওপর কিছুটা প্রভাব পড়তে পারে। আর জ্বালানি তেলের অব্যাহত দরপতনে রাশিয়া ব্যাপকভাবে ক্ষতিগ্রস্ত হলেও দক্ষিণ কোরিয়া ফিলিপাইন সিঙ্গাপুর থাইল্যান্ড তুরস্ক ভারত ও চীনের অর্থনীতি উপকৃত হবে।