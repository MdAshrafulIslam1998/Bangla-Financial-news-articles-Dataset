Serial,Title,Date,Author,News
568,ব্র্যাক ব্যাংকের জুনিয়র গ্রেড কর্মকর্তাদের বেতন ৫০ শতাংশ পর্যন্ত বৃদ্ধি,2022-01-14,ইত্তেফাক অনলাইন ডেস্ক,এসপিও এবং এর নিচের গ্রেডের কর্মকর্তাদের বেতন ৫০ শতাংশ পর্যন্ত বৃদ্ধি করেছে ব্র্যাক ব্যাংক। নতুন এই বেতন কাঠামো চলতি বছরের ১ জানুয়ারি কার্যকর হয়েছে। ৭ হাজার ৫০০ জন ফুলটাইম কর্মকর্তা নিয়ে ব্র্যাক ব্যাংক বাংলাদেশের ব্যাংকিং খাতের অন্যতম কর্মসংস্থান সৃষ্টিকারী প্রতিষ্ঠান। এই নতুন বেতন কাঠামো ব্যাংকের কর্মকর্তাদের উৎসাহিত করবে এবং নতুন কর্মকর্তা আকর্ষণে সাহায্য করবে। আগামী কয়েক বছর বড় ধরনের প্রবৃদ্ধি অর্জনের পরিকল্পনা গ্রহণ করেছে ব্র্যাক ব্যাংক। সারাদেশে ব্যবসায়িক বিস্তৃতি বাড়ানোর লক্ষ্যে ২০২২ সালেই ১ হাজার ৮০০ জন নতুন কর্মকর্তা নিয়োগের পরিকল্পনা আছে।  এছাড়া আউটসোর্সড কর্মকর্তাদের ফুলটাইম কর্মকর্তা হিসেবে নিয়োগ করার জন্য উদ্যোগ গ্রহণ করেছে ব্র্যাক ব্যাংক। কর্মদক্ষতা ও অবদানের ভিত্তিতে ইতোমধ্যেই ১০০ জন আউটসোর্সড কর্মকর্তাকে ফুলটাইম কর্মকর্তা হিসেবে নিয়োগ করা হয়েছে। এ বছর আরও আউটসোর্সড কর্মকর্তাকে স্থায়ীভাবে নিয়োগ করা হবে।  কর্মকর্তাদের এ সুযোগসুবিধা প্রদান সম্পর্কে ব্র্যাক ব্যাংক এর ব্যবস্থাপনা পরিচালক ও প্রধান নির্বাহী কর্মকর্তা সেলিম আর. এফ. হোসেন বলেন গত কয়েক বছরে ব্র্যাক ব্যাংক লক্ষণীয় প্রবৃদ্ধি অর্জন করেছে। বর্তমানে লোকাল ব্যাংকিং ইন্ডাস্ট্রিতে অনেক আর্থিক মানদণ্ডে ব্র্যাক ব্যাংক অগ্রগামী অবস্থানে আছে। আমাদের প্রতিভাধর ও নিবেদিত কর্মকর্তাদের অবদানের কারণেই এই সাফল্য অর্জন সম্ভব হয়েছে। কর্মকর্তারাই আমাদের সাফল্যেই পেছনের মূল চালিকাশক্তি। একটি মূল্যবোধ ভিত্তিক প্রতিষ্ঠান হিসেবে ব্র্যাক ব্যাংক কর্মকর্তাদের জন্য সুযোগসুবিধা প্রদান ও কল্যাণধর্মী উদ্যোগ গ্রহণে অগ্রাধিকার দেয়। চাকরিদাতা প্রতিষ্ঠান হিসেবে দেশের তরুণ সম্প্রদায়ের নিকট প্রথম পছন্দ হওয়ার কৌশলগত পদক্ষেপ হিসেবে এ নতুন বেতন কাঠামো চালু করা হয়েছে। এছাড়া নানা সুযোগসুবিধা প্রদানের অংশ হিসেবে ব্র্যাক ব্যাংক কর্মকর্তাদের জন্য লাইফ ও মেডিক্যাল ইনস্যুরেন্স ভর্তুকিসহ স্টাফ লোন ডেকেয়ার মেডিক্যাল সেন্টার অফিসে আসাযাওয়ার জন্য পরিবহন সুবিধা খেলাধুলা ব্যায়ামাগার ও ক্যান্টিন সুবিধা দিয়ে থাকে।