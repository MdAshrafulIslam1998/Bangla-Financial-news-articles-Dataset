Serial,Title,Date,Author,News
4701,ওয়ান ব্যাংকের সঙ্গে ৩টি আন্তর্জাতিক প্রতিষ্ঠানের ৪৪ মিলিয়ন ডলার ঋণ চুক্তি,2016-11-07,অনলাইন ডেস্ক,ওয়ান ব্যাংক লিমিটেড ওবিএল এবং তিনটি আন্তর্জাতিক উন্নয়ন অর্থিক প্রতিষ্ঠান এফএমও ওএফআইডি এবং ওইইবির মধ্যে পাঁচ বছর মেয়াদি ৪৪ মিলিয়ন মার্কিন ডলারের ঋণ চুক্তি স্বাক্ষরিত হয়েছে। এই ঋণ সুবিধার ফলে ব্যাংকটি বৈদেশিক মুদ্রা ঋণ ক্ষুদ্র ও মাঝারি শিল্প এসএমই ঋণ এবং গ্রীন ব্যাংকিং ব্যবসায় সম্প্রসারণে সহায়তা পাবে। ঋণ সুবিধা ছাড়াও এই তিনটি প্রসিদ্ধ উন্নয়ন আর্থিক প্রতিষ্ঠান ব্যাংকটির পরিবেশগত সামাজিক এবং নিরাপত্তাজনিত মান উনয়নে সহায়তা করবে।  চুক্তি স্বাক্ষর অনুষ্ঠানে উপস্থিত ছিলেন ওয়ান ব্যাংকের ব্যবস্থাপনা পরিচালক এম ফখরুল আলম এফএমও এর সিনিয়র ইনভেস্টমেন্ট অফিসার ডেইভ স্মিথ আরএসএ ক্যাপিটালের প্রতিষ্ঠাতা সামির আহমেদ প্রমুখ।  এতে ওয়ান ব্যাংকের ব্যবস্থাপনা পরিচালক এম ফখরুল আলম বলেন এফএমও ওএফআইডি এবং ওইইবি থেকে প্রাপ্ত এই ঋণ সুবিধা কেবল আমাদের আর্থিকভাবে শক্তিশালী করবে তা নয় বরং আমাদের পরিবেশ স্বাস্থ্য ও নিরাপত্তাজনিত মান উন্নয়নেও বিশেষ ভূমিকা রাখবে।  এফএমও এর চিফ ইনভেস্টমেন্ট অফিসার লিন্ডা ব্রুকহাইজেন এ বিষয়ে মন্তব্য করে বলেন বাংলাদেশি উদ্যোক্তাদের টেকসই অর্থায়নের এটি একটি অসাধারণ ইতিবাচক উন্নয়নের প্রভাব ফেলবে এবং জাতিসংঘের কাঙ্খিত টেকসই উন্নয়ন লক্ষ্যমাত্রা অর্জনে অবদান রাখবে। গ্রীন ব্যাংকিং এবং এসএমই কার্যক্রম বাড়াতে ওয়ান ব্যাংকের এই উদ্যোগের সাথে যুক্ত হতে পেরে এফএমও সত্যিই গর্বিত।  উল্লেখ্য এফএমও এবং আরএসএ ক্যাপিটাল যৌথভাবে এই অর্থায়নটির আয়োজন করেছে।  ওয়ান ব্যাংক বাংলাদেশে তালিকাভুক্ত তৃতীয় প্রজন্মের একটি বাণিজ্যিক ব্যাংক যা সব ধরনের রিটেইল ক্ষুদ্র ঋণ এসএমই ও করপোরেট ব্যাংকিং সেবা প্রদান করার মাধ্যমে বাংলাদেশে ব্যাংকিং কার্যক্রম পরিচালনা করে। ওয়ান ব্যাংক লিমিটেডের উদ্দেশ্য হচ্ছে বাংলাদেশি ব্যাংকিং খাতে একটি রোল মডেল হয়ে গ্রাহকদের চাহিদার পাশাপাশি কর্মীদেরও প্রয়োজন মেটানো এবং সামগ্রিকভাবে শেয়ারহোল্ডারদের মূল্যবৃদ্ধি করা।  ডাচ নেদারল্যান্ড ডেভেলপমেন্ট ব্যাংক এফএমও ডাচ সরকারের অর্থায়নে পরিচালিত একটি আর্থিক উন্নয়ন প্রতিষ্ঠান যা ইতিমধ্যে বাংলাদেশে ব্যাপকভাবে বিনিয়োগ করেছে। এফএমও ৩০ বছরের বেশি সময় ধরে বাংলাদেশের উন্নয়ন অংশীদার হিসেবে কাজ করছে।  উন্নয়নশীল অর্থনীতিকে সহায়তার জন্য একটি যৌথ পরিকল্পনা হিসাবে ১৯৭৬ সালে ওপেকভুক্ত সদস্য দেশগুলো ওপেক ফান্ড ফর ইন্টারন্যাশনাল ডেভেলপমেন্ট ওএফআইডি প্রতিষ্ঠা করে। অংশীদারদের সহযোগিতার মাধ্যমে উন্নয়নশীল দেশগুলোতে অর্থনৈতিক অগ্রগতিকে ত্বরান্বিত করতে এবং দারিদ্র্য বিমোচনের জন্য কাজ করে যাচ্ছে ওএফআইডি।