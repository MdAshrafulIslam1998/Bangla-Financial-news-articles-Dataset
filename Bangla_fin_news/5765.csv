Serial,Title,Date,Author,News
5765,সবজির দাম চড়া,2015-09-12,ইত্তেফাক রিপোর্ট,বাজারে এখনো বেশিরভাগ সবজির দাম চড়া রয়েছে। তবে সপ্তাহের ব্যবধানে কাঁচা মরিচের দাম কিছুটা কমলেও তার রয়েছে ক্রেতা সাধারণের হাতের নাগালে। বাজার ঘুরে দেখা গেছে দেশিবিদেশি উভয় ধরনের কাঁচামরিচের দর কেজিতে কমেছে গড়ে পঞ্চাশ টাকা।  ব্যবসায়ীরা জানিয়েছেন ভারত থেকে প্রচুর কাঁচামরিচ আমদানি হওয়ায় পণ্যটির দাম কমেছে। দাম আরও কমতে পারে।  কারওয়ান বাজারে গত সপ্তাহে দেশি মরিচ ২০০ থেকে ২৫০ টাকা দরে বিক্রি হলেও শুক্রবার তা কমে ১৮০ থেকে ২০০ টাকায় নেমে এসেছে।  আর ভারত থেকে আমদানি করা মরিচের দর দেখা গেছে ১১০ থেকে ১৫০ টাকা। খুচরা বাজারে এই জাতের মরিচই বেশি পাওয়া যাচ্ছে।একইসঙ্গে বাজারে ব্রয়লার মুরগি পাম অয়েল ও ডিমের দাম কমেছে।  কাওরান বাজার ফকিরেরপুল গোপীবাগ মুগদা বাজারে প্রতি কেজি ব্রয়লার মুরগি ১৩০ থেকে ১৪০ টাকা দরে বিক্রি হতে দেখা গেছে যা গত সপ্তাহে বিক্রি হয়েছে ১৪০ থেকে ১৫০ টাকা পর্যন্ত।আর ডিমের হালি বিক্রি হচ্ছে ৩৫ থেকে ৩৮ টাকা দরে।  খোলা পাম অয়েল বিক্রি হচ্ছে ৬২ থেকে ৬৫ টাকা লিটার। এই পাম অয়েল গত শুক্রবার ৬৫ থেকে ৬৮ টাকা দরে বিক্রি হয়েছে। আর সুপার পাম অয়েল বিক্রি হয়েছে ৬৬ থেকে ৬৮ টাকায়। গত সপ্তাহে বিক্রি হয়েছে ৭০ থেকে ৭২ টাকা দরে।  তবে অন্যান্য সবজির দামের উত্তাপ এখনও রয়ে গেছে কাঁচাবাজারে।  বেগুন ৬০ থেকে ৮০ টাকা করলা ৬০ থেকে ৭০ টাকা ঢেঁড়স ৫০ থেকে ৬০ টাকা পটল ৪০ থেকে ৫০ টাকা মুখিকচু ৪০ টাকা কাঁচকলা প্রতি হালি ২৫ থেকে ৩০ টাকা লাউ প্রতি পিস ৪০ থেকে ৫০ টাকা টমোটো ৮০ থেকে ৯০ টাকা দরে বিক্রি হচ্ছে।  বর্তমানে দেশি রসুন ৮০ থেকে ৯০ টাকা আমদানি করা রসুন ১০০ থেকে ১২০ টাকা আমদানি করা শুকনো মরিচ ১৬০ থেকে ১৮০ দেশি শুকনো মরিচ ১৩০ থেকে ১৫০ টাকা আদা ১২০ থেকে ১৬০ টাকা হলুদ ১৪০ থেকে ১৮০ টাকা জিরা ৩৫০ থেকে ৪৫০ টাকা দরে বিক্রি হচ্ছে।  এদিকে কৃষি বিপণন অধিদফতর কোরবানির ঈদের আগে মসলা জাতীয় পণ্যসহ অন্যান্য ভোগ্যপণ্যের দাম যাতে না বাড়ে সেজন্য জেলা টাস্কফোর্স কমিটিকে প্রয়োজনীয় উদ্যোগ নিতে জেলা প্রশাসকদের চিঠি দিয়েছে।