Serial,Title,Date,Author,News
7524,ব্যাংক কর্মকর্তারা আইটি মেন্টর হিসেবে নিয়োগ পাচ্ছেন,2014-05-22,ইত্তেফাক রিপোর্ট,তথ্য ও যোগাযোগ প্রযুক্তি আইসিটি খাতে দক্ষ জনশক্তি গড়ে তুলতে ব্যাংক কর্মকর্তাদেরকে মেন্টর পরামর্শক নিয়োগ দেয়া হবে। দেশে কার্যক্রম পরিচালনাকারী সবগুলো ব্যাংকের থেকে আইটি বিশেষজ্ঞ ব্যক্তিদের নামের তালিকা চেয়েছে বাংলাদেশ ব্যাংক। এ তালিকার মধ্য থেকে প্রত্যেক জেলায় পাঁচ থেকে ১০ জনকে মেন্টর হিসেবে নিয়োগ দেয়া হবে। ডাক টেলিযোগাযোগ ও তথ্যপ্রযুক্তি মন্ত্রণালয় বাংলাদেশ ব্যাংকের কাছে এমন তালিকা চাওয়ার পরিপ্রেক্ষিতে গতকাল এ বিষয়ে একটি প্রজ্ঞাপন জারি করেছে কেন্দ্রীয় ব্যাংক।মন্ত্রণালয়ের ওই চিঠিতে বলা হয়েছে সম্ভাবনার আইসিটি বাজারে বাংলাদেশের পণ্য বা সেবা বিক্রয়ের সুযোগ গ্রহণ করতে হলে দক্ষ জনশক্তি গড়ে তোলা প্রয়োজন। তাই মন্ত্রণালয়ের তথ্য ও যোগাযোগ প্রযুক্তি বিভাগ জনগণের দোরগোড়ায় সরকারি সেরা পৌঁছে দেয়া দক্ষ জনশক্তি গড়ে তোলা ও আন্তর্জাতিক আইসিটি বাজারে এ দেশীয় শিল্পের প্রবেশের সুযোগ সৃষ্টির জন্য বিভিন্ন কর্মসূচি গ্রহণ করেছে। বর্তমানে ফ্রিল্যান্সার টু এন্টারপ্রেনিউর ডেভেলপমেন্ট প্রোগ্রাম নামে একটি কর্মসূচি বাস্তবায়নের মাধ্যমে দেশব্যাপি আইসিটি উদ্যোক্তা গড়ে তোলার উদ্যোগ নেয়া হয়েছে। এ কর্মসূচির মাধ্যমে যে সকল উদ্যোক্তা গড়ে উঠবেন তাদের মধ্য থেকে অনেকে কালিয়াকৈর হাইটেক পার্ক যশোর হাইটেক পার্ক ও অন্যান্য বিভাগ ও জেলায় পর্যায়ে হাইটেক পার্কে বড় আইসিটি ব্যবসা প্রতিষ্ঠান গড়ে তুলতে পারবেন।এমন আশাবাদের পরিপ্রেক্ষিতে বিভিন্ন সরকারি ও বাণিজ্যিক ব্যাংকগুলোকে তাদের জেলা পর্যায়ের কর্মকর্তাদের থেকে পাঁচ থেকে ১০ জন উদ্যোক্তা উন্নয়নের জন্য কর্মকর্তাদের মাঝে মেন্টর হিসেবে মনোনয়ন দেয়ার জন্য অনুরোধ করেছে মন্ত্রণালয়।