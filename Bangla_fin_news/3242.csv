Serial,Title,Date,Author,News
3242,টি২০ তে চ্যাম্পিয়ন রূপালী ব্যাংক নারী ক্রিকেট দলকে সম্মাননা,2018-10-16,অনলাইন ডেস্ক,সম্প্রতি ভারতের দিল্লিতে   আয়োজিত নারীদের আর্ন্তজাতিক টি২০ ক্রিকেট টুর্নামেন্ট চ্যাম্পিয়ন হয়েছে রূপালী ব্যাংক নারী ক্রিকেট দল। গত ৬ থেকে ৮ সেপ্টেম্বর অনুষ্ঠিত টুর্নামেন্টে স্বাগতিক ভারত নেপাল ও বাংলাদেশের আটটি দল অংশগ্রহণ করে। টুর্নামেন্টে রূপালী ব্যাংক নারী ক্রিকেট দল বাংলাদেশের প্রতিনিধিত্ব করে।  প্রতিযোগিতায় নিজেদের সবগুলো ম্যাচে বিজয়ী হয়ে অপরাজিত চ্যাম্পিয়ন হওয়ায় পরিচালনা পর্ষদের পক্ষ থেকে সোমবার ব্যাংকের প্রধান কার্যালয়ে নারী ক্রিকেটারদের সম্মাননা প্রদান করা হয়। এতে প্রধান অতিথি হিসেবে ব্যাংকের চেয়ারম্যান মনজুর হোসেন উপস্থিত ছিলেন।  প্রধান অতিথির বক্তব্যে তিনি বলেন গত চার বছর ধরে ভারত শ্রীলংকা থাইল্যান্ডসহ আর্ন্তজাতিক ক্রিকেটে ব্যাংকের নারী ক্রিকেট দল অপরাজিত চ্যাম্পিয়ন হয়ে আসছে। স্বাধীনতার পর বাংলাদেশ ক্রিকেটে অনেক উন্নতি সাধন করেছে।  তিনি আরও বলেন এ বিজয় রূপালী ব্যাংকের যেমন গর্ব তেমনি বাংলাদেশেরও গর্ব। নারী ক্রিকেটের উন্নয়নে রূপালী ব্যাংকের পৃষ্টপোষকতা অব্যহত থাকবে।  অনুষ্ঠানে ব্যাংকের ম্যানেজিং ডিরেক্টর এন্ড সিইও মো. আতাউর রহমান প্রধান পরিচালক অরিজিৎ চৌধুরী অধ্যাপক ড. সুশীল রঞ্জন হাওলাদার আবু সুফিয়ান একেএম দেলোয়ার হোসেন আবদুল বাছেত খান মো. রিজওয়ানুল হুদা দীনা আহসান বাংলাদেশ ব্যাংকের অবজারভার মো. আজিজুর রহমান বিশেষ অতিথি হিসেবে উপস্থিত ছিলেন।  রূপালী ব্যাংক ক্রীড়া পরিষদের সভাপতি ডিএমডি মোহাম্মদ জাহাঙ্গীর আলমের সভাপতিত্বে অনুষ্ঠেয় সভায় ব্যাংকের ডিএমডি মো. মোরশেদ আলম খন্দকার বেলায়েত হোসেন জিএম মো. কাইসুল হক অরুণ কান্তি পালসহ উর্ধতন কর্মকর্তারা উপস্থিত ছিলেন।  বিজয়ী খেলোয়াড়দের ব্যাংকের পক্ষ থেকে আর্থিক পুরস্কারও প্রদান করা হয়। এমডি আতাউর রহমান তার বক্তব্যে রূপালী ব্যাংকের নারী ক্রিকেট দলের সাফল্য তুলে ধরতে গিয়ে বলেন ২০১৪ সালে প্রথম বিভাগ নারী ক্রিকেট লীগ চ্যাম্পিয়ন ২০১৫ সালে ইন্ডিয়ার পাঞ্জাবে অনুষ্ঠিত খেলায় অপরাজিত চ্যাম্পিয়ন ২০১৬ সালে প্রিমিয়ার ডিভিশন মহিলা ক্রিকেট লীগ চ্যাম্পিয়ন ২০১৬ সালে থাইল্যান্ড নারী জাতীয় দলের সঙ্গে অপরাজিত চ্যাম্পিয়ন এবং ২০১৮ সালে জয়পুরে অনুষ্ঠিত এশিয়ান নারী ক্রিকেটে অপরাজিত চ্যাম্পিয়ন। সর্বশেষ ২০১৮ সালে দিল্লীতে অনুষ্ঠিত কুইন্স ইলেভেন কাপে অপরাজিত চ্যাম্পিয়ন।  ব্যাংকের ডিএমডি ও রূপালী ব্যাংক ক্রীড়া পরিষদের সভাপতি মোহাম্মদ জাহাংগীর আলম বলেন ভারতের মাটিতে কাপ জেতা অনেক কঠিন। সেটাই করে দেখিয়েছে রূপালী ব্যাংক।  দলের অধিনায়ক সাথিরা জাকির জেসী তার বক্তব্যে ব্যাংক কর্তৃপক্ষকে নারী ক্রিকেটের উন্নয়নে কাজ করায় ধন্যবাদ জানান। তিনি আরও বলেন রূপালী ব্যাংক বিভিন্ন আন্তর্জাতিক ক্রিকেটে স্পন্সরশিপ প্রদান করছে।  সম্প্রতি লালমনিরহাটে আর্ন্তজাতিক নারী টি২০ ক্রিকেটের আয়োজন করা হয় রূপালী ব্যাংকের পৃষ্ঠপোষকতায়।  ইত্তেফাককেকে