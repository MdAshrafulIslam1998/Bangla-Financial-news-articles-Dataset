Serial,Title,Date,Author,News
5021,ডিএসইতে দেড় মাসে সর্বনিম্ন লেনদেন,2016-06-26,অনলাইন ডেস্ক,ঈদের ছুটির আগে লেনদেনে খরা চলছে দেশের পুঁজিবাজারে। সপ্তাহের প্রথম দিন রবিবার প্রধান পুঁজিবাজার ঢাকা স্টক এক্সচেঞ্জে ডিএসই লেনদেন নেমে এসেছে ২৬৫ কোটি ৭৫ লাখ টাকায় যা গত দেড় মাসের মধ্যে সর্বনিম্ন। এর আগে গত ১৫ মে এই বাজারে ২৫৮ কোটি টাকা লেনদেন হয়।  গত সপ্তাহের শেষ কার্যদিবস বৃহস্পতিবার দেশের দুই পুঁজিবাজারেই সূচক বাড়লেও লেনেদেন কমেছিল। সেদিন ডিএসইতে ৩১১ কোটি ৬০ লাখ টাকার শেয়ার হাতবদল হয় যা আগের দিনের চেয়ে ৫ দশমিক ৩২ শতাংশ কম। চলতি সপ্তাহের শেষ কার্যদিবস বৃহস্পতিবারের লেনদেনের পর ঈদের ছুটি শুরু হবে দুই বাজারে। টানা ৯ দিন ১ জুলাই থেকে ৯ জুলাই বন্ধ থাকবে লেনদেন।  রবিবার লেনদেনের পাশাপাশি সূচকও কমেছে দুই বাজারে কমেছে বেশিরভাগ শেয়ারের দরও।  ডিএসইতে লেনদেন হওয়া ৩২০টি কোম্পানি ও মিউচ্যুয়াল ফান্ডের শেয়ারের মধ্যে ১৯৩টির দরই কমেছে বেড়েছে ৮১টির এবং অপরিবর্তিত ছিল ৪৬টির দর।  ডিএসইএক্স বা প্রধান মূল্যসূচক ১ দশমিক ২৩ পয়েন্ট কমে অবস্থান করছে ৪ হাজার ৩৮০ পয়েন্টে। ডিএসইএস বা শরীয়াহ সূচক ১ পয়েন্ট বেড়ে দাঁড়িয়েছে এক হাজার ৮০ পয়েন্টে। আর ডিএস৩০ সূচক দশমিক ৩৭ পয়েন্ট বেড়ে অবস্থান করছে এক হাজার ৭১৪ পয়েন্টে।  অপর পুঁজিবাজার চট্টগ্রাম স্টক এক্সচেঞ্জে সিএসই এদিন ৭৯ কোটি ২৪ লাখ টাকার শেয়ার লেনদেন হয়েছে। সিএসই সার্বিক সূচক সিএএসপিআই ৩৮ দশমিক ১৫ পয়েন্ট কমে দাঁড়িয়েছে ১৩ হাজার ৪২২ পয়েন্টে।  সিএসইতে লেনদেন হয়েছে ২৪৪টি কোম্পানি ও মিউচ্যুয়াল ফান্ডের শেয়ার। এর মধ্যে দর বেড়েছে ৬৩টির কমেছে ১৫১টির এবং অপরিবর্তিত রয়েছে ৩১টির।