Serial,Title,Date,Author,News
674,কমলো স্বর্ণের দাম,2021-12-15,ইত্তেফাক অনলাইন ডেস্ক,প্রতি ভরিতে এক হাজার ১৬৬ টাকা কমিয়ে স্বর্ণের নতুন দাম নির্ধারণ করেছে বাংলাদেশ জুয়েলার্স সমিতি বাজুস। ফলে দেশের বাজারে ভালো মানের সোনা প্রতি ভরির দাম কমে দাঁড়াচ্ছে ৭৩ হাজার ১৩৩ টাকা। মঙ্গলবার ১৪ ডিসেম্বর রাত সোয়া ১১টার দিকে বাজুসের সভাপতি এনামুল হক খান ও সাধারণ সম্পাদক দিলীপ কুমার আগরওয়ালা স্বাক্ষরিত এক বিজ্ঞপ্তিতে এ তথ্য জানিয়েছেন। বিজ্ঞপ্তিতে নতুন এ দর আজ বুধবার ১৫ ডিসেম্বর থেকে কার্যকর হবে বলে জানানো হয়েছে। বিজ্ঞপ্তিতে বাজুস জানিয়েছে করোনার নতুন ধরন ওমিক্রনের প্রার্দুভাব ও বিশ্ব অর্থনীতির নানা জটিল সমীকরণে মধ্যে আন্তর্জাতিক বাজারে স্বর্ণের দাম কিছুটা নিম্নমুখী। দেশিয় বুলিয়ন মার্কেটেও পাকা স্বর্ণের দাম নিম্নমুখী। সার্বিক পরিস্থিতি বিবেচনায় এনে বাজুসের সিদ্ধান্ত অনুযায়ী বুধবার থেকে দেশের বাজারে স্বর্ণের দাম ভরি ১১.৬৬৪ গ্রাম প্রতি এক হাজার ১৬৬ টাকা কমানো হলো। তবে রূপার দাম অপরিবর্তিত থাকবে। নতুন দাম অনুযায়ী ভালো মানের অর্থাৎ ২২ ক্যারেট মানের প্রতি ভরি স্বর্ণের দাম এক হাজার ১৬৬ টাকা কমিয়ে ৭৩ হাজার ১৬৮ টাকা নির্ধারণ করা হয়েছে। ২১ ক্যারেটের স্বর্ণ ৬৯ হাজার ৯৮৪ টাকা ১৮ ক্যারেটের স্বর্ণ ৬১ হাজার ২৩৬ টাকা এবং সনাতন পদ্ধতির প্রতি ভরি স্বর্ণের দাম কমিয়ে নির্ধারণ করা হয়েছে ৫০ হাজার ৯১৩ টাকা।