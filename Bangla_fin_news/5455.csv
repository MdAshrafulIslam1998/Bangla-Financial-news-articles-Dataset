Serial,Title,Date,Author,News
5455,দেবপ্রিয় ও স্ত্রীর ব্যাংক হিসাব তলব,2016-01-06,অনলাইন ডেস্ক,বেসরকারি গবেষণা প্রতিষ্ঠান সেন্টার ফর পলিসি ডায়ালগের সিপিডি সম্মানীয় ফেলো দেবপ্রিয় ভট্টাচার্য ও তার স্ত্রী ইরিনা ভট্টাচার্যের ব্যাংক হিসাবের তথ্য চেয়েছে রাজস্ব গোয়েন্দারা।  জাতীয় রাজস্ব বোর্ডের সেন্ট্রাল ইন্টেলিজেন্স সেল সিআইসি ৪ জানুয়ারি বাংলাদেশের সব ব্যাংককে চিঠি পাঠিয়ে বলেছে ২০০৮ সালের ১ জুলাই থেকে এই দম্পতির সব ধরনের ব্যাংক হিসাবের তথ্য আগামী ৭ দিনের মধ্যে জমা দিতে হবে। সেই সঙ্গে সেন্ট্রাল ডিপোজিটরি বাংলাদেশ লিমিটেডকে সিডিবিএল আলাদাভাবে চিঠি দিয়ে বলা হয়েছে দেবপ্রিয় ও ইরিনার নামে কোনো বিও অ্যাকাউন্ট পাওয়া গেলে তার তথ্যও সিআইসিকে দিতে হবে।  বাংলাদেশ উন্নয়ন গবেষণা সংস্থার একজন গবেষকের পদ থেকে ১৯৯৫ সালে অর্থনীতিবিদ রেহমান সোবহানের হাত ধরে সিপিডিতে যোগ দেয়ার পর থেকে দেবপ্রিয়র উন্নতির শুরু। সিপিডির দাপ্তরিক পদে থাকলেও প্রতিবছর বাজেটের সময় গণমাধ্যমের সামনে আসায় অনেকে বেশি পরিচিতি পেয়ে যান তিনি। পরে তাকে সিপিডির ফেলো করা হয়। ২০০৭২০০৮ সময়ে সেনা নিয়ন্ত্রিত তত্ত্বাবধায়ক সরকারের সময় এক বছরের জন্য বিশ্ব বাণিজ্য সংস্থায় ডব্লিউটিএ বাংলাদেশের প্রতিনিধি ছিলেন তিনি। ওই সময়ের আগেপরে সুশীল সমাজের হয়ে তার তৎপরতা নিয়ে বিভিন্ন মহল থেকে প্রশ্ন ওঠে।