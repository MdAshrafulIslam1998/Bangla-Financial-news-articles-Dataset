Serial,Title,Date,Author,News
4725,বাজার তদারকি ৩৩ প্রতিষ্ঠানকে সাড়ে ৩ লাখ টাকা জরিমানা,2016-10-31,অনলাইন ডেস্ক,বাণিজ্য মন্ত্রণালয়াধীন জাতীয় ভোক্তা অধিকার সংরক্ষণ অধিদপ্তরের প্রধান ও বিভিন্ন আঞ্চলিক কার্যালয় পরিচালিত বাজার তদারকি অভিযান চালানো হয়েছে। এ সময় ৩৩টি প্রতিষ্ঠনকে ৩ লাখ ৪৭ হাজার টাকা জরিমানা করা হয়।  আজ সোমবার অধিদপ্তরের এক সংবাদ বিজ্ঞপ্তিতে জানানো হয় ঢাকা বিভাগীয় কার্যালয় ও বিভিন্ন জেলা কার্যালয়ের ১২ জন কর্মকর্তার নেতৃত্বে এ অভিযান পরিচালনা করা হয়।  বিভিন্ন বিভাগ জেলার ১২টি বাজার তদারকি ও ৩টি অভিযোগ নিষ্পত্তির মাধ্যমে ৩৩ টি প্রতিষ্ঠানকে মোট ৩ লাখ ৪৭ হাজার ৫ শত টাকা জরিমানা আরোপ ও আদায় করা হয়। আদায়কৃত জরিমানা হতে ৩ জন অভিযোগকারীকে ৩ হাজার টাকা প্রদান করা হয়।  গত ২৮ অক্টোবর বগুড়া জেলা কার্যালয় কাহালু উপজেলায় ১টি প্রতিষ্ঠানকে ২০ হাজার টাকা জরিমানা আরোপ ও আদায় করা হয়।  তদারকিকালে সচেতনতা বৃদ্ধির লক্ষ্যে লিফলেট ও প্যাম্পলেট বিতরণ করা হয়েছে। সংশ্লিষ্ট জেলা প্রশাসন আর্মড পুলিশ ব্যাটালিয়ান ও জেলা পুলিশ বাজার কর্মকর্তা স্যানেটারি ইন্সপেক্টর মৎস্য কর্মকর্তা পরিবেশ অধিদপ্তরের প্রতিনিধি এবং ক্যাব এসব তদারকি কার্যে সহায়তা করে।বাসস।   ইত্তেফাকএমআই