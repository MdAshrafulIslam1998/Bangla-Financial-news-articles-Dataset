Serial,Title,Date,Author,News
6694,এফবিসিসিআইয়ের নির্বাচন বোর্ড গঠন,2015-02-19,ইত্তেফাক রিপোর্ট,অধ্যাপক আলী আশরাফকে চেয়ারম্যান করে ব্যবসায়ীদের শীর্ষ সংগঠন ফেডারেশন অব বাংলাদেশ চেম্বার অব কমার্স এন্ড ইন্ডাস্ট্রির এফবিসিসিআই নির্বাচন বোর্ড গঠন করা হয়েছে। এ বোর্ড ৩১ মের মধ্যে ২০১৫১৭ মেয়াদের এফবিসিসিআইয়ের নির্বাচন সম্পন্ন করে নতুন কমিটির কাছে দায়িত্ব হস্তান্তর করবে। এফবিসিসিআইয়ের বোর্ড সভায় বৃহস্পতিবার এ সিদ্ধান্ত নেয়া হয়। বোর্ড সূত্রে এ তথ্য জানা গেছে।  এ ছাড়া এ্যাডভোকেট আমিন উদ্দিনকে নির্বাচন আপিল বোর্ডের চেয়ারম্যান করা হয়েছে। বাণিজ্য সংগঠন বিধিমালা ১৯৯৪ এর ১৪ ১ ধারা অনুযায়ী নির্বাচনের ৯০ দিন আগে নির্বাচন বোর্ড ও নির্বাচন আপিল বোর্ড গঠন করা হলো। সে অনুযায়ী নির্বাচন বোর্ড ২৮ ফেব্রুয়ারির মধ্যে নির্বাচনের তফসিল ঘোষণা করবে। নির্বাচনের সম্ভাব্য তারিখ হবে ২১ মে অথবা ২৩ মে।