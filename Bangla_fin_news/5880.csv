Serial,Title,Date,Author,News
5880,‘অবকাঠামো উন্নয়নে ২০০ কোটি ডলারের ফান্ড গঠন করা হবে’,2015-08-20,ইত্তেফাক রিপোর্ট,বাংলাদেশ ব্যাংক গভর্নর ড. আতিউর রহমান বলেছেন চলতি অর্থ বছরে মোট দেশজ উত্পাদনের জিডিপি প্রবৃদ্ধি ৭ শতাংশ অর্জনের জন্য কাজ চলছে। এ প্রবৃদ্ধি অর্জনের জন্য দেশের অবকাঠামো সমস্যার সমাধান করতে হবে। আর তা করতে কেন্দ্রীয় ব্যাংক থেকে একটি ফান্ডের ব্যবস্থা করা হচ্ছে।  কাঙ্ক্ষিত প্রবৃদ্ধি অর্জনের লক্ষ্যে রাজস্ব নীতির সঙ্গে তাল মিলিয়ে মুদ্রানীতি চলছে উল্লেখ করে গভর্নর বলেন বাংলাদেশ ব্যাংকে এখন বৈদেশিক মুদ্রার রিজার্ভ ২৬ বিলিয়ন ডলারের উপরে। বৈদেশিক মুদ্রার এই রিজার্ভ থেকেই অবকাঠামো উন্নয়নের জন্য ২০০ কোটি ডলারের একটি নতুন তহবিল গঠন করা হবে।  বুধবার রাজধানীর মতিঝিলে ইস্টার্ন ব্যাংক লিমিটেড ইবিএল আয়োজিত এক অনুষ্ঠানে গভর্নর এসব কথা বলেন।  ইবিএল লিডারশিপ লেকচার সিরিজ নামের ওই অনুষ্ঠান পরিচালনা করেন ব্যাংকটির ব্যবস্থাপনা পরিচালক ও প্রধান নির্বাহী কর্মকর্তা আলী রেজা ইফতেখার।  অনুষ্ঠানে গভর্নর বলেন বৈদেশিক মুদ্রার রিজার্ভ ব্যবস্থাপনার জন্য সভরেন ওয়েলথ ফান্ড এসডাব্লিউএফ নামে বাংলাদেশ ব্যাংকের ডেপুটি গভর্নর এসকে সুর চৌধুরীর নেতৃত্বে ১০ সদস্যের একটি নতুন কমিটি গঠনের কাজ চলছে। ব্যাংকারদের কল্যাণে রাজধানীতে একটি হাসপাতাল নির্মাণের জন্য কেন্দ্রীয় ব্যাংক পরিকল্পনা করছে বলেও জানান গভর্নর।