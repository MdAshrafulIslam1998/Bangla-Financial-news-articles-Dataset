Serial,Title,Date,Author,News
1735,ভারত থেকে চাল আমদানি শুরু,2021-01-10,হাকিমপুর দিনাজপুর সংবাদদাতা,দীর্ঘদিন ধরে চাল আমদানি বন্ধ থাকলেও ফের দিনাজপুরের হাকিমপুর উপজেলার হিলি স্থলবন্দর দিয়ে ভারত থেকে ননবাসমতী সিদ্ধ চাল আমদানি শুরু হয়েছে। শনিবার বিকালে ১১২ মেট্রিকটন চাল বোঝাই ভারতীয় ৩টি ট্রাক বন্দরে প্রবেশ করলে চাল আমদানির আনুষ্ঠানিকতা শুরু হয়।জানা গেছে সরকারের অনুমতি পাওয়া নওগাঁর আমদানিকারক প্রতিষ্ঠান মেসার্স জগদীশ চন্দ্র রায় প্রথম এই চাল আমদানি করেন। গত ২০১৯ সালের ৩০ মে থেকে হিলি স্থলবন্দর দিয়ে দেশে চাল আমদানি বন্ধ ছিল।ভরা মৌসুমেও দেশে চালের বাজারে দাম নিয়ে অস্থিরতা দেখা দেয়। দামের এই ঊর্ধ্বগতি ঠেকাতে সরকার ভারত থেকে বেসরকারিভাবে চাল আমদানি করার নীতিগত সিদ্ধান্ত নেয়। এই অবস্থায় হিলি স্থলবন্দরসহ দেশের বিভিন্ন এলাকার আমদানিকারকেরা ভারত থেকে চাল আমদানি করার জন্য সরকারের কাছে আবেদন করেন।২৯ জন আমদানিকারক অনুমতি পেয়ে প্রতিবেশী দেশ ভারত থেকে চাল আমদানির জন্য এলসি করেন। শনিবার বিকালে হিলি স্থলবন্দর দিয়ে নওগাঁর আমদানিকারক মেসার্স জগদিশ চন্দ্র রায় প্রতিষ্ঠান স্বর্ণা ৫ জাতের ১১২ মেট্রিকটন চাল আমদানি করেন। এটিই হচ্ছে দেশে আসা প্রথম চালান।আমদানিকারক মেসার্স জগদিশ চন্দ্র রায়ের প্রতিনিধি শ্রীপদ জানান ভারত থেকে ১০ হাজার মেট্রিকটন চাল আমদানি করার জন্য আমাদের প্রতিষ্ঠান অনুমতি পেয়েছে। এর অংশ হিসেবে শনিবার হিলি স্থলবন্দর দিয়ে আমাদের প্রথম চালানের ৬শ মেট্রিক টনের মধ্যে ১১২ মেট্রিক টন চাল দেশে প্রবেশ করেছে। পুরোপুরি চাল আমদানি শুরু হলে বাজারে দাম কমে আসবে বলে মনে করেন তিনি।হিলি স্থলবন্দর আমদানি ও রফতানিকারক গ্রুপের সভাপতি হারুন উর রশিদ জানান প্রতি মেট্রিকটন ৩৫৬ ডলারে ভারত থেকে চাল আমদানি করা হচ্ছে। ২৯৩০ টাকায় প্রতি কেজিতে পড়ছে। এর মধ্যে ৪ টাকা সরকারি রাজস্ব যোগ করলে প্রতি কেজিতে পড়ছে ৩৪ টাকা। এই বন্দর দিয়ে অন্যান্য আমদানিকারক প্রতিষ্ঠানও চাল আমদানির জন্য এলসি করেছেন। তাদের চালও কয়েকদিনের মধ্যে বাজারে চলে আসবে।এদিকে হিলি স্থলবন্দরের বেসরকারি অপারেটর পানামা হিলি পোর্টের জনসংযোগ কর্মকর্তা সোহরাব হোসেন মল্লিক জানান ভারত থেকে চাল বোঝাই ৩টি ট্রাক দেশে প্রবেশ করলে বন্দরের পানামা ওয়্যারহাউজে সন্ধ্যার দিকে ঢোকে। এখনও ভারতীয় ট্রাক থেকে চাল খালাস করা হয়নি। কাস্টমসের আনুষ্ঠানিকতা সম্পন্ন হলে রবিবার থেকে চাল খালাস হতে পারে।ইত্তেফাকজেডএইচ