Serial,Title,Date,Author,News
5195,রাজস্ব আদায়ে বাংলাদেশ বিশ্বের রোল মডেল এনবিআর চেয়ারম্যান,2016-05-03,অনলাইন ডেস্ক,অনলাইনে সেবা প্রদান ও মূসক আদায় করদাতাদের ভোগান্তি কমাবে বলে আশা করছেন জাতীয় রাজস্ব বোর্ডের এনবিআর চেয়ারম্যান মো. নজিবুর রহমান। পাশাপাশি দেশের রাজস্ব আদায় পদ্ধতি বিশ্বের কাছে রোল মডেল হিসেবে পরিচিতি লাভ করছে বলেও তার দাবি।  মঙ্গলবার কাকরাইলে মূল্য সংযোজন কর ও সম্পূরক শুল্ক আইন ২০১২ বাস্তবায়ন ও অটোমেশন বিষয়ে উদ্ধুদ্ধকরণ ও প্রশিক্ষণ কর্মশালার উদ্বোধনী অনুষ্ঠানে তিনি এ কথা বলেন।  কর্মশালায় অংশগ্রহণকারী এলটিইউর ১৬৮টি প্রতিষ্ঠানের প্রতিনিধিদের উদ্দেশে এনবিআর চেয়ারম্যান বলেন সারা দেশে রাজস্ব সংগ্রহে প্রয়াস চালাচ্ছি আপনারা সকলেই উন্নয়নের বড় নিয়ামক। বাংলাদেশ বর্তমানে যেভাবে এগিয়ে যাচ্ছে পৃথিবীর বহু দেশ বাংলাদেশকে অনুসরণ করছে। বাংলাদেশ ইতোমধ্যে উন্নয়নের রোল মডেল হিসেবে পরিচিতি লাভ করেছে। এ রোল মডেলের মধ্যে দেশের রাজস্ব আদায়ের পদ্ধতি বিধি বিধান প্রক্রিয়াও রোল মডেল হিসেবে পরিচিতি লাভ করছে।