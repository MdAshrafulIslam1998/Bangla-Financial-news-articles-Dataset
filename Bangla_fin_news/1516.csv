Serial,Title,Date,Author,News
1516,‘ফেস অব ইভ্যালি’ হলেন তাহসান,2021-03-11,ইত্তেফাক অনলাইন ডেস্ক,প্রথমবারের মতো ফেস অব ইভ্যালি হলেন জনপ্রিয় সংগীত শিল্পী ও অভিনেতা তাহসান খান। আগামী দুই বছরের জন্য দেশের শীর্ষ ইকমার্স মার্কেটপ্লেস ইভ্যালি ডট কম ডট বিডির ফেস হয়ে থাকবেন তাহসান। বুধবার ১০ মার্চ রাজধানীর একটি হোটেলে সংবাদ সম্মেলনের মাধ্যমে আনুষ্ঠানিক এই ঘোষণা দেয় ইভ্যালি কর্তৃপক্ষ।এ সময় ফেস অব ইভ্যালি তাহসান খান ইভ্যালির সহপ্রতিষ্ঠাতা ও চেয়ারম্যান শামীমা নাসরিন এবং ইভ্যালির প্রতিষ্ঠাতা ও প্রধান নির্বাহী নির্বাহী মোহাম্মদ রাসেলসহ অন্যান্য ঊর্ধ্বতন কর্মকর্তারা উপস্থিত ছিলেন।এ প্রসঙ্গে তাহসান খান বলেন ব্যক্তি ব্র্যান্ডের সঙ্গে যখন কোনো প্রোডাক্ট ব্র্যান্ড একত্রিত হয় তখন সেটি উভয়ের জন্য এক উইন উইন অবস্থা তৈরি করে। আমি দোয়া প্রার্থী এবং আশা প্রকাশ করছি যে ইভ্যালি এবং আমার এই দুই ব্র্যান্ডের এক হওয়া দুই পক্ষের জন্যই ফলপ্রসূ হবে।সাম্প্রতিক সময়ের কিছু প্রসঙ্গের সূত্র ধরে তাহসান আরও বলেন ইভ্যালি একটা কঠিন সময় পার করে এসেছে। তারা যখন আমাকে তাদের সেই সময়ের কথা বলেন তখন এক কথায় মুগ্ধ হয়েছি। তার সূত্র ধরে আমি বলতে পারি যে আমি বিশ্বাস রাখি ইভ্যালিতে। আমি বিশ্বাস করি যে ইভ্যালি একদিন গ্লোবাল ব্র্যান্ডে পরিণত হবে। ইভ্যালি শুধু আমাদের না পুরো দেশের। পাশাপাশি প্রতিষ্ঠানটির চীফ গুডউইল অফিসার হিসেবেও নিয়োগ পাওয়ার কথা সংবাদ সম্মেলনে জানান তাহসান খান।  অন্যদিকে ইভ্যালি পরিবারে তাহসানকে স্বাগত জানিয়ে শামীমা নাসরিন বলেন আমাদের প্রথম ফেস তথা ব্র্যান্ড আইকন হিসেবে তাহসানকে পেয়ে আমরা সত্যিই আনন্দিত। আমরা বলছি তাহসান ফেস অব ইভ্যালি কিন্তু তাহসান মূলত পুরো বাংলাদেশেরই ফেস। তরুণ প্রজন্ম থেকে শুরু করে সবাই যার সুরে আবিষ্ট অভিনয়ে মুগ্ধ তাকে আমাদের সাথে পেয়ে আমরাও অনেক ভাগ্যবান। তিনি একাধারে গায়ক অভিনেতা ও শিক্ষক। তার মতো একজন বহুমুখী প্রতিভাধর একজনকে ফেস অব ইভ্যালি হিসেবে পেয়ে আমরা খুবই আনন্দিত। ইভ্যালির প্রধান নির্বাহী মোহাম্মদ রাসেল বলেন তাহসানের সঙ্গে আমরা যুক্ত হতে পেরে আমরা সম্মানিত বোধ করছি। এটা আমাদের জন্য অনেক বড় একটা আকর্ষণীয় দিক যে তিনি ইভ্যালি শব্দটাকে তার নামের সঙ্গে যুক্ত করার সুযোগ দিয়েছেন। আমরা বলছি শুরুটা দুই বছরের জন্য কিন্তু ইচ্ছা আছে এটাকে আরও দীর্ঘায়িত করার।ইত্তেফাকজেডএইচডি