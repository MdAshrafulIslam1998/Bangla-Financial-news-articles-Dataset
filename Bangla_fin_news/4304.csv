Serial,Title,Date,Author,News
4304,নেদারল্যান্ডে ২০ লাখ ডলারের পণ্য রপ্তানি করবে প্রাণ,2017-02-25,অনলাইন ডেস্ক,ইউরোপের দেশ নেদারল্যান্ডে পণ্য রপ্তানি লক্ষ্যে সেখানকার জনপ্রিয় চেইন শপ অ্যাঞ্জেল ফরেন ফুড গ্রুপের সঙ্গে একটি চুক্তি স্বাক্ষর করেছে দেশের শীর্ষস্থানীয় খাদ্যপণ্য প্রক্রিয়াজাতকারী প্রতিষ্ঠান প্রাণ গ্রুপ।  বুধবার রাজধানীর প্রাণআরএফএল সেন্টারে এ চুক্তি সম্পাদিত হয়। প্রাণ এর ব্যবস্থাপনা পরিচালক ইলিয়াছ মৃধা ও অ্যাঞ্জেল ফরেন ফুড গ্রুপের প্রধান নির্বাহী উইম অ্যাঞ্জেল নিজ নিজ প্রতিষ্ঠানের পক্ষে চুক্তিতে স্বাক্ষর করেন।  চুক্তির আওতায় অ্যাঞ্জেল ফরেন ফুড গ্রুপ চলতি বছরে ২০ লাখ ইউএস ডলার সমমূল্যের বিভিন্ন পণ্য ক্রয় করবে। এসব পণ্যের মধ্যে থাকছে নুডলস জুস ও বিভিন্ন কনফেকশনারি পণ্য।  ইলিয়াছ মৃধা জানান ইউরোপের বিভিন্ন দেশে প্রাণ পণ্যের চাহিদা ক্রমাগত বাড়ছে। এই চুক্তির ফলে এখন নেদারল্যান্ডে প্রাণ পণ্য সহজলভ্য হবে। নেদারল্যান্ড ছাড়াও ফ্রান্স ইটালি গ্রিস সাইপ্রাস যুক্তরাজ্যসহ ইউরোপের বিভিন্নদেশে প্রাণ পণ্য নিয়মিত রপ্তানি হচ্ছে।  উইম অ্যাঞ্জেল জানান প্রাণ বাংলাদেশের সুবিদিত খাদ্যপণ্য উৎপাদন ও রপ্তানিকারক প্রতিষ্ঠান। বহির্বিশ্বে প্রাণ এর সুনাম রয়েছে। নেদারল্যান্ডে প্রাণ পণ্য আরো জনপ্রিয় হবে।  চুক্তি স্বাক্ষর অনুষ্ঠানে প্রাণ এর অ্যাসিসটেন্ট জেনারেল ম্যানেজার রপ্তানি গোলাম রসুল অ্যাসিসটেন্ট ম্যানেজার রপ্তানি মাহমুদুল হাসানসহ সংশ্লিষ্ট প্রতিষ্ঠানের ঊর্ধ্বতন কর্মকর্তারা উপস্থিত ছিলেন।  ইত্তেফাকউজ্জল