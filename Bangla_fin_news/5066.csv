Serial,Title,Date,Author,News
5066,লঙ্কাবাংলামাস্টারকার্ড নিয়ে এলো টাইটেনিয়াম ক্রেডিট কার্ড,2016-06-08,অনলাইন ডেস্ক,লঙ্কাবাংলা ফিন্যান্স লিমিটেড এবং মাস্টারকার্ড ২০১৬ দেশের গ্রাহকদের জন্য নতুন একটি ক্রেডিট কার্ড চালুর ঘোষণা দিয়েছে। লঙ্কা বাংলা টাইটেনিয়াম মাস্টারকার্ড ক্রেডিট কার্ডধারীরা মাস্টারকার্ডের ১২০০এরও বেশি পার্টনার মার্চেন্টের নেটওয়ার্কে মূল্যছাড়সহ কিছু সুযোগসুবিধা পাবেন।  লঙ্কাবাংলা টাইটেনিয়াম মাস্টারকার্ড ক্রেডিট কার্ডের উদ্বোধনী অনুষ্ঠানে লঙ্কাবাংলা ফিন্যান্স লিমিটেডের ব্যবস্থাপনা পরিচালক এমডি মোহাম্মদ নাসির উদ্দিন চৌধুরী উপব্যবস্থাপনা পরিচালক খাজা শাহরিয়ার এবং এক্সিকিউটিভ ভাইস প্রেসিডেন্ট ও রিটেল ফিন্যান্সের প্রধান খুরশেদ আলম মাস্টারকার্ড বাংলাদেশের কান্ট্রি ম্যানেজার সৈয়দ মোহাম্মদ কামাল ও ভাইস প্রেসিডেন্ট গীতাঙ্ক ডি দত্তসহ উভয় প্রতিষ্ঠানের অন্যান্য ঊর্ধ্বতন কর্মকর্তারা উপস্থিত ছিলেন।  নতুন এই লঙ্কাবাংলা টাইটেনিয়াম মাস্টারকার্ড ক্রেডিট কার্ড ব্যবহারে গ্রাহকদের জন্য রয়েছে নানা ধরনের সুযোগসুবিধার প্যাকেজ। এই কার্ডধারীরা কার্ড নেওয়ার প্রথম বছরে কমপ্লিমেন্টারি হিসেবে বিনামূল্যে বেশ কিছু সুযোগসুবিধা পাবেন। এর মধ্যে রয়েছে জীবনবীমার সুবিধাও। সে অনুযায়ী কার্ড নেওয়ার পর কোনো গ্রাহকের দুর্ঘটনাজনিত মৃত্যু ঘটলে তাঁর ওয়ারিশগণ ৫ লাখ টাকা ক্ষতিপূরণ পাবেন।  টাইটেনিয়াম কার্ডধারীরা কক্সবাজার ও সিলেটের শীর্ষস্থানীয় হোটেলরিসোর্টগুলোতে বাইওয়ানগেটওয়ান ফ্রি অর্থাৎ হোটেলে অতিরিক্ত রাত বিনামূল্যে থাকার সুবিধাও উপভোগ করতে পারবেন। এ ছাড়া গ্রাহকেরা লঙ্কাবাংলার ইজিপে ইন্সটলমেন্ট স্কিমের আওতায় শূন্য শতাংশ ০ সুদে ১২ মাস পর্যন্ত টাকা পরিশোধের সুযোগ পাবেন বছরব্যাপী ক্যাশব্যাক সুবিধা এবং বছরে ১২টি লেনদেন করলে সম্পূর্ণ বিনামূল্যে কার্ড নবায়নের সুবিধাও পাবেন।