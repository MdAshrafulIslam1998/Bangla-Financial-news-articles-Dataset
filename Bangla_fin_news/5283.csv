Serial,Title,Date,Author,News
5283,‘ভারত থেকে তুলা আমদানি করতে প্রয়োজনে চুক্তি’,2016-03-12,ইত্তেফাক রিপোর্ট,বাণিজ্যমন্ত্রী তোফায়েল আহমেদ বলেছেন ভারত থেকে তুলা আমদানি ক্ষেত্রে যেসব বাধা আছে তা দূর করতে ভারতের হাইকমিশন দেশটির কটন অ্যাসোসিয়েশনের নেতাদের সঙ্গে আলোচনা করবে। প্রয়োজনে সমস্যা সমাধানে চুক্তি করা হবে।  শনিবার রাজধানীর হোটেল র্যাডিসনের ব্লু ওয়াটার গার্ডেনে বাংলাদেশইন্ডিয়া কটন ফেস্ট ২০১৬র উদ্বোধন অনুষ্ঠানে তিনি এসব কথা বলেন।  তোফায়েল আহমেদ বলেন বাংলাদেশ বর্তমানে বিশ্বের দ্বিতীয় পোশাক রফতানিকারক দেশ। ২০২১ সালে ৫০ বিলিয়ন ডলার মূল্যের পোশাক রফতানির লক্ষ্যমাত্রা নির্ধারণ করা হয়েছে। ফলে আমাদের প্রচুর পরিমাণে তুলা আমদানি করতে হবে। ২০১৪১৫ অর্থবছরে মোট আমদানির ৪৯ শতাংশ ভারত থেকে এসেছে। চলতি অর্থবছরে এর পরিমাণ ৬০ শতাংশের বেশি দাঁড়াবে। শুধু তুলাই নয় অন্যান্য পণ্যের কাঁচামাল ভারত থেকে আমদানি করা হচ্ছে।  অনুষ্ঠানে বাংলাদেশ টেক্সটাইল মিলস অ্যাসোসিয়েশনের বিটিএমএ সভাপতি তপন চৌধুরী বাংলাদেশ কটন অ্যাসোসিয়েশনের বিসিএ প্রেসিডেন্ট বাদশা মিয়া ভারতের হাইকমিশনার হর্ষবর্ধন শ্রিংলা প্রমুখ উপস্থিত ছিলেন।