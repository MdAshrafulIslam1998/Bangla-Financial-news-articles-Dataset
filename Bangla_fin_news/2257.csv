Serial,Title,Date,Author,News
2257,এপ্রিলে রেমিট্যান্স নিয়ে হোঁচট খেলো বাংলাদেশ,2020-05-03,ইত্তেফাক রিপোর্ট,করোনা ভাইরাসের কারণে কাঁপছে বিশ্ব। এমন পরিস্থিতিতে বন্ধ রয়েছে বিশ্বের প্রায় সব দেশের কলকারখানা। কাজ না থাকায় ঘরেই বন্দি জীবন কাটাচ্ছেন বাংলাদেশের রেমিটেন্স যোদ্ধারা। ফলে এর প্রভাব পড়েছে বাংলাদেশের বৈদেশিক মুদ্রা অর্জনের অন্যতম খাত রেমিট্যান্সের ওপর। করোনা সঙ্কটের কারণে এবার উল্লেখযোগ্য হারে রেমিট্যান্স কমেছে।বাংলাদেশ ব্যাংকের হিসাবে দেখা গেছে এপ্রিল মাসে পৃথিবীর বিভিন্ন দেশে কর্মরত বাংলাদেশীরা ব্যাংকিং চ্যানেলে ১০৮ কোটি ১০ লাখ ডলার রেমিট্যান্স পাঠিয়েছেন। গত বছরের এপ্রিলে রেমিট্যান্সের পরিমাণ ছিল ১৪৩ কোটি ৪০ লাখ ডলার। সে হিসেবে গত বছরের একই মাসের চেয়ে এপ্রিলে রেমিট্যান্স আহরণ প্রায় সাড়ে ২৪ শতাংশ কমেছে।আগের মাস মার্চে রেমিট্যান্স আসে ১২৮ কোটি ৬০ লাখ ডলারের। অর্থাৎ এক মাসের ব্যবধানে রেমিট্যান্স কমেছে ১৫ দশমিক ৬২ শতাংশ। এদিকে ফেব্রুয়ারি মার্চ এবং সর্বশেষ এপ্রিলে রেমিট্যান্স কমলেও অর্থবছরের দশমাসে আগের অর্থবছরের একই সময়ের তুলনায় রেমিট্যান্স প্রবাহ ১১ দশমিক ৮০ শতাংশ বেড়েছে। চলতি ২০১৯২০ অর্থবছরের দশ মাসে জুলাই এপ্রিল রেমিট্যান্স এসেছে এক হাজার ৪৭৮ কোটি ডলার। গত ২০১৮১৯ অর্থবছরের একই সময়ে এক হাজার ৩৩০ কোটি ডলার রেমিট্যান্স এসেছিল। আলোচ্য সময়ে রেমিট্যান্স ১৫৭ কোটি ডলার বেড়েছে।ইত্তেফাকএসআই