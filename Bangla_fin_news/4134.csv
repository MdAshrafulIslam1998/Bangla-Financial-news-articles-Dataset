Serial,Title,Date,Author,News
4134,নতুন ভ্যাট ব্যবস্থাকে স্বাগত জানিয়েছে আইএমএফ,2017-06-09,অনলাইন ডেস্ক,আগামী অর্থবছর থেকে নতুন ভ্যাট ব্যবস্থা প্রণয়নকে স্বাগত জানিয়েছে আন্তর্জাতিক মুদ্রা তহবিল আইএমএফ। অর্থমন্ত্রী আবুল মাল আবদুল মুহিত আগামী ২০১৭১৮ অর্থবছরে সকল পর্যায়ে ১৫ শতাংশ ভ্যাট আরোপের প্রস্তাব করেন যা আগামী ১ জুলাই থেকে কার্যকর হওয়ার কথা।  বৃহস্পতিবার এক বার্তায় আইএমএফের নির্বাহী বোর্ডের পরিচালকরা এক বিবৃতিতে নতুন ভ্যাট প্রণয়নে সরকারকে স্বাগত জানায়। বিবৃতিতে আইএমএফ জানিয়েছে নতুন ভ্যাট পরিকল্পনা প্রবর্তনের ফলে কর প্রশাসনের উন্নয়ন রাজস্ব ও বেসরকারি বিনিয়োগ বৃদ্ধি এবং সামাজিক খাতে ব্যয় নির্ধারণে সহায়ক হবে।  গত ২৬ মার্চ ২০১৭ সংস্থাটির নির্বাহী বোর্ড সভায় স্থানীয় আর্থিক নীতি ব্যবস্থাপনা এবং মাইক্রোইকোনোমি ভিত্তিক আর্থিক শৃঙ্খলা স্থিতি অনুকূল বহিঃচাহিদা ভিত্তিক সহায়ক অর্থনীতি উচ্চ প্রবাসী আয় এবং দ্রব্যসামগ্রীর মূল্য পর্যালোচনা করে ২০১৭ সালে বাংলাদেশ সম্পর্কিত চতুর্থ পরামর্শ প্রদান করা হয়।  স্থানীয় ও বিদেশি তথ্য সমর্থন করে আইএমএফ জানায় ২০১৬ অর্থ বছরে জিডিপির প্রবৃদ্ধি ছিল ৭ দশমিক ১ শতাংশ যা পূর্ববর্তী বছরে ছিল ৬ দশমিক ৫ শতাংশ। ২০১৬ সালের শেষে কৃষি পণ্যের ফলন ভালো থাকায় এবং বিশ্ববাজারে পণ্যের দাম কমে যাওয়ায় মূল্যস্ফীতি ৬ শতাংশের নীচে ছিল।  আইএমএফ দেশের সার্বিক অর্থনৈতিক কার্যক্রমকে শক্তিশালী করায় প্রশংসা করে বলে প্রবৃদ্ধি স্থিতিশীল ও শক্ত অবস্থানে রয়েছে সামাজিক সূচকের উন্নতি হয়েছে মূল্যস্ফীতি হ্রাস পেয়েছে দেশজ সম্পদ বৃদ্ধি পেয়েছে এবং রাজস্ব ঘাটতি মাঝামাঝি রয়েছে। বাসস।  ইত্তেফাকএএম।