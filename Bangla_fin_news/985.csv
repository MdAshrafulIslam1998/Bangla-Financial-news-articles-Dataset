Serial,Title,Date,Author,News
985,ইভ্যালিতে যমুনা গ্রুপের বিনিয়োগে অনিশ্চয়তা,2021-08-26,অনলাইন ডেস্ক,ইভ্যালিতে বিনিয়োগের বিষয়ে এখনো চূড়ান্ত কোনো সিদ্ধান্ত নেয়নি যমুনা গ্রুপ। ইকমার্স প্রতিষ্ঠানটিতে বিনিয়োগের পূর্বে গ্রাহকদের ও পণ্য সরবরাহকারীদের পাওনা বা দায় দেনা নির্ধারণের লক্ষ্যে যমুনা গ্রুপের উদ্যোগে অডিট চলছে। অডিট শেষ হলেই জানা যাবে শীর্ষস্থানীয় শিল্প গ্রুপ যমুনা গ্রুপ ইভ্যালিতে বিনিয়োগ করবে কিনা।বৃহস্পতিবার ২৬ আগস্ট রাতে যমুনা গ্রুপের মার্কেটিং সেলস এন্ড অপারেশনস পরিচালক ডক্টর মোহাম্মদ আলমগীর আলম ইত্তেফাক অনলাইনকে এসব কথা জানান। তিনি বলেন ইভ্যালিতে যমুনা গ্রুপের যেহেতু এখনো অডিট কার্যক্রম শেষ হয় নি ও অডিটের চূড়ান্ত রিপোর্ট যমুনা গ্রুপের হাতে এখনো আসেনি তাই এখনই কোনো চূড়ান্ত সিদ্ধান্ত আমরা নিতে পারছি না। অডিট শেষ হলে যথাসময়ে যমুনা গ্রুপ তার বিনিয়োগের সিদ্ধান্ত ও বিস্তারিত কর্মপদ্ধতি মিডিয়ার সামনে প্রকাশ করবে।  এরআগে গত ২৭ জুলাই এক সংবাদ বিজ্ঞপ্তিতে জানানো হয় যমুনা গ্রুপ ইভ্যালিতে এক হাজার কোটি টাকা বিনিয়োগ করতে যাচ্ছে। এমন বিনিয়োগকে স্বাগত জানিয়ে ওইদিন ইভ্যালির প্রতিষ্ঠাতা ও প্রধান নির্বাহী মোহাম্মদ রাসেল বলেন একটি দেশীয় উদ্যোগ হিসেবে আমাদের পাশে আরেকটি দেশীয় প্রতিষ্ঠানকে পেয়ে আমরা সত্যিই আনন্দিত। যমুনার এই বিনিয়োগ ধারাবাহিক বিনিয়োগের অংশ এবং পরবর্তী ধাপেও তাদের বিনিয়োগের সুযোগ রয়েছে। এই বিনিয়োগ ইভ্যালির ভবিষ্যৎ উন্নয়ন এবং ব্যবসার পরিধি বৃদ্ধিতে ব্যয় করা হবে।  ডক্টর মোহাম্মদ আলমগীর আলম আরও জানান আমরা শুনেছি একটি গণমাধ্যমে প্রচার করা হচ্ছে ইকমার্স প্রতিষ্ঠান ইভ্যালিতে কোনো বিনিয়োগ করবে না যমুনা গ্রুপ। আসলে তথ্যটি সঠিক নয়। কারণ এখন আমাদের অডিট চলছে। যার ফলাফল এখনও আমাদের হাতে আসেনি। অডিট কার্যক্রম শেষ হলেই আমরা চূড়ান্ত সিদ্ধান্ত নিবো।ইত্তেফাকএসআই