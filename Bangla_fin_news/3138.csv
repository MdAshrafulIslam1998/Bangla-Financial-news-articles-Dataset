Serial,Title,Date,Author,News
3138,সিটি ব্যাংকের নতুন ব্যবস্থাপনা পরিচালক মাসরুর আরেফিন,2019-01-21,অনলাইন ডেস্ক,বেসরকারি দি সিটি ব্যাংকের ব্যবস্থাপনা পরিচালক এমডি ও প্রধান নির্বাহী কর্মকর্তা সিইও পদে নিয়োগ পেয়েছেন মাসরুর আরেফিন। তিনি গত তিন বছর যাবত একই ব্যাংকের অতিরিক্ত ব্যবস্থাপনা পরিচালক হিসেবে কর্মরত ছিলেন। রবিবার কেন্দ্রীয় ব্যাংক তার এই নিয়োগে অনুমোদন প্রদান করে।মাসরুর আরেফিন ২০০৭ সালে রিটেইল ব্যাংকিংয়ের প্রধান হিসেবে সিটি ব্যাংকে যোগদান করেন। তিনি এ ব্যাংকের প্রধান পরিচালন কর্মকর্তা ও প্রধান যোগাযোগ কর্মকর্তা হিসেবেও কাজ করেন। বর্তমানে তিনি ব্যাংকের মালয়েশিয়াস্থ সাবসিডিয়ারি রেমিট্যান্স প্রতিষ্ঠান এবং এর মার্চেন্ট ব্যাংক সাবসিডিয়ারির পরিচালক হিসেবে নিয়োজিত আছেন।মাসরুর আরেফিন তার ২৪ বছরের ব্যাংকিং ক্যারিয়ারে এএনজেড গ্রিন্ডলেজ ব্যাংক স্ট্যান্ডার্ড চার্টার্ড কাতার আমেরিকান এক্সপ্রেস সিটি ব্যাংক এন.এ এবং ইস্টার্ন ব্যাংকে ব্র ব্যাংকিং রিটেইল এসএমই কার্ডস অপারেশনস ও ডিজিটাল ব্যাংকিয়ে উচ্চ পদে কাজ করেছেন। বাংলাদেশে আমেরিকান এক্সপ্রেস কার্ড চালুর ক্ষেত্রে তিনি গুরুত্বপূর্ণ ভূমিকা পালন করেন।আরো পড়ুন ...এরশাদের সুস্থতা কামনায় দোয়া মাহফিল মঙ্গলবার১৯৯৫ সালে এএনজেড গ্রিন্ডলেজ ব্যাংকে ম্যানেজমেন্ট ট্রেইনি হিসেবে কর্মজীবন শুরু করেন মাসরুর। একই ব্যাংকের অস্ট্রেলিয়াস্থ প্রধান কার্যালয়ে তার কাজের অভিজ্ঞতা রয়েছে। তিনি ২০০৭ সালে শুরু হওয়া সিটি ব্যাংকের পুনর্গঠনে গুরুত্বপূর্ণ ভূমিকা পালন করেন।বরিশাল ক্যাডেট কলেজের প্রাক্তন ছাত্র মাসরুর আরেফিন ঢাকা বিশ্ববিদ্যালয় থেকে এমএ এবং মেলবোর্নের ভিক্টোরিয়া ইউনিভার্সিটি থেকে এমবিএ সম্পন্ন করেন। তিনি ফ্রান্সের ইনসিয়াড বিজনেস স্কুলে উচ্চতর ব্যবস্থাপনায় কোর্স করেছেন। তিনি ব্যাংকিং পেশার পাশাপাশি সাহিত্য জগতেও সমাদৃত। তার অনূদিত ফ্রানৎস কাফকা গল্পসমগ্র ২০১৩ সালের ব্র্যাক সমকাল সাহিত্য পুরস্কার ও বাংলা একাডেমি কর্তৃক বছরের সেরা প্রকাশনা পদক অর্জন করে। ২০১৫ সালে তার অনূদিত হোমারের ইলিয়াড ও পাঠকমহলে প্রশংসিত হয়।ইত্তেফাকবিএএফ