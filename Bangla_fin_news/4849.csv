Serial,Title,Date,Author,News
4849,কেন্দ্রীয় ব্যাংকগুলোর সাইবার নিরাপত্তায় টাস্কফোর্স গঠন,2016-09-19,ইত্তেফাক রিপোর্ট,আন্তর্জাতিক ব্যাংকিং নেটওয়ার্ক রক্ষায় বিশেষ টাস্কফোর্স গঠন করেছে কয়েকটি উন্নত রাষ্ট্রের কেন্দ্রীয় ব্যাংক। হ্যাকিংয়ের মাধ্যমে বাংলাদেশ ব্যাংকের রিজার্ভ থেকে ৮ কোটি ১০ লাখ ডলার চুরির পর কেন্দ্রীয় ব্যাংকগুলোর আন্তর্জাতিক মান নিশ্চিত করতে এ টাস্কফোর্স গঠন করা হয়েছে। সম্প্রতি এ বিষয়ে প্রতিবেদন প্রকাশ করেছে আন্তর্জাতিক সংবাদ মাধ্যম।  বাংলাদেশের রিজার্ভ চুরির ঘটনার পর বিশ্বের প্রধান প্রধান কেন্দ্রীয় ব্যাংকের মাননিয়ন্ত্রক সংস্থা সুইজারল্যান্ডের বাসেলে অবস্থিত দ্য কমিটি অব সেন্ট্রাল ব্যাংকস একটি টাস্কফোর্স গঠন করে। এ কমিটি ব্যাংক ফর ইন্টারন্যাশনাল সেটেলমেন্টসএর বিআইএস অংশ। গঠিত টাস্কফোর্স ব্যাংক প্রতারণা থেকে রক্ষার জন্য সদস্য ব্যাংকগুলোর মধ্যে তথ্য সংগ্রহ করছে। মূলত আন্তব্যাংক অর্থ লেনদেনে একটি বৈশ্বিক মান গড়ে তোলার লক্ষ্যে এ টাস্কফোর্স গঠন করা হয়েছে। এর মাধ্যমে অর্থ লেনদেনে ব্যাংকগুলোর দায়বদ্ধতা এবং সুইফট সিস্টেম ব্যবহারে আন্তর্জাতিক ব্যাংক লেনদেনের বিষয়ে নির্দেশনা মানা হবে। হ্যাকিং প্রতিরোধে কোনো কেন্দ্রীয় ব্যাংক ব্যর্থ হলে অন্য ব্যাংকগুলোর ভূমিকা কী হবে তা নির্দেশনায় থাকবে।  এ টাস্কফোর্স গঠনে নেতৃস্থানীয় ভূমিকায় রয়েছে বেলজিয়ামের কেন্দ্রীয় ব্যাংক। আর্থিক লেনদেনের বার্তা আদানপ্রদানকারী ব্যবস্থা সুইফট সোসাইটি ফর ওয়ার্ল্ডওয়াইড ইন্টার ব্যাংক ফিন্যান্সিয়াল টেলিকমিউনিকেশনএসডব্লিউআইএফটি নিউইয়র্ক ফেডও এ টাস্কফোর্স গঠনে অংশ নিয়েছে।  এছাড়া ২৫টি শীর্ষস্থানীয় কেন্দ্রীয় ব্যাংক এ টাস্কফোর্সের সঙ্গে আছে। তবে এ বিষয়ে বেলজিয়ামের কেন্দ্রীয় ব্যাংক সুইফট ও নিউইয়র্ক ফেডের কোনো মন্তব্য পাওয়া যায়নি বলে প্রতিবেদনে জানানো হয়। প্রসঙ্গত গত ফেব্রুয়ারিতে নিউইয়র্কের ফেডারেল রিজার্ভে বাংলাদেশ ব্যাংকের হিসাব থেকে ৮১ মিলিয়ন ৮ কোটি ১০ লাখ ডলার চুরি হয়। এ টাকা ফিলিপাইনের রিজাল ব্যাংক হয়ে ক্যাসিনো প্রবেশ করে। অবশ্য ইতোমধ্যে তার কিছু ফেরতও পাওয়া গেছে।  ইত্তেফাকএএম।