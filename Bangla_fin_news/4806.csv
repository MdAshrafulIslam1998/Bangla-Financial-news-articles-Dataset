Serial,Title,Date,Author,News
4806,বাজারে সাড়া ফেলেছে মার্সেলের ফিফটি ফিফটি ফ্রিজ,2016-10-03,অনলাইন ডেস্ক,বাংলাদেশে কনজ্যুমার বেজড ইলেকট্রনিকস পণ্যের বাজারে ব্যাপক সাড়া ফেলেছে মার্সেল ব্র্যান্ডের নতুন মডেলের ফিফটি ফিফটি ফ্রিজ।  এই ফ্রিজের সাধারণ অংশ এবং ডিপ অংশ সমান সমান বলে ক্রেতারা একে বলেন ফিফটি ফিফটি ফ্রিজ এবং ক্রেতাদের মুখে মুখে এই নাম ছড়িয়েছে। সাধারণ অংশ এবং ডিপ অংশ সমান হওয়ায় ডিপ ফ্রিজ কেনার প্রয়োজন হয় না। দুটি ফ্রিজ কেনার চেয়ে একটি ফ্রিজেই কাজ হয়ে যাচ্ছে বলে ক্রেতাদের কাছে এটি এখন হটকেক। দেশীয় প্রকৌশলীদের এই উদ্ভাবন সময় উপযোগী বলেই মানছে মার্সেল কর্তৃপক্ষ।  সংশ্লিষ্ট কর্মকর্তারা জানান মার্সেল ব্র্যান্ডের ২০৯ লিটার ২১৩ লিটার ও ২১৮ লিটারের নতুন তিনটি ফ্রস্ট ফ্রিজ বাজারে এসেছে। এই ফ্রিজগুলোর নরমাল ও ডিপের জন্য রয়েছে প্রায় সমপরিমাণ জায়গা। দেশীয় প্রযুক্তিবিদদের মাধ্যমে নিজস্ব গবেষণায় বিশেষ ডিজাইনে তৈরি এসব ফ্রিজকেই বলা হচ্ছে ফিফটি ফিফটি।  মার্সেল কর্তৃপক্ষ জানায় ঈদুল আজহার আগে গত আগস্টে বাজারে এসেছে নিজস্ব কারখানায় তৈরি বিভিন্ন রঙের ফিফটি ফিফটি মডেলের ফ্রিজ। ক্রেতাদের অর্থ ও বিদ্যুৎ খরচ সাশ্রয়ের কথা বিবেচনা করেই মার্সেল এ ধরনের ফ্রিজ তৈরি করছে। সাধারণত আমদানি করা ফ্রিজে ডিপের অংশটিতে জায়গা থাকে সাধারণ অংশের প্রায় অর্ধেক অথবা তারও কম। যাতে বেশি পরিমাণ মাছ বা মাংস রাখা সম্ভব হয় না। কিন্তু আমাদের দেশে সাধারণত ডিপ অংশে বেশি পরিমাণ মাছ এবং মাংস সংরক্ষণের প্রয়োজন হয়।   মার্সেলের বিপণন বিভাগের কর্মকর্তারা জানান দেশের মানুষের এই প্রয়োজনের দিকটি বিবেচনায় নিয়ে মার্সেল নিজস্ব কারখানায় এই ফিফটি ফিফটি ফ্রিজ তৈরি ও সরবরাহ করছে। এই ফ্রিজ ঘরে থাকলে আলাদা করে ডিপ ফ্রিজ কেনার দরকার হয় না। কারো সামর্থ্য থাকলে তিনি দুটি ফিফটি ফিফটি ফ্রিজও কিনতে পারেন। এ সুযোগ ক্রেতারা লুফে নিচ্ছেন। কর্তৃপক্ষ বলছে গত বছরের কোরবানির ঈদকে ঘিরে যে পরিমাণ ফ্রিজ বিক্রি হয়েছে মার্সেলের এবার ঈদকে ঘিরে বিক্রি হয়েছে তার দ্বিগুণ।  মার্সেলের ফ্রিজ আরএন্ডডি বিভাগের প্রকৌশলী মো. সোহেল রানা বলেন বিশেষ ডিজাইনের ফিফটি ফিফটি মডেলের ফ্রিজে ব্যবহার করা হচ্ছে ডিইসিএস আলট্রাব্রিড ফোর ডি প্রযুক্তি। ফ্রিজের দীর্ঘস্থায়িত্ব নিশ্চিত করতে ব্যবহার করা হয়েছে শতভাগ কপার কন্ডেন্সার। আরো রয়েছে প্রযুক্তির বিস্ময় ন্যানো হেলথ টেকনোলজি যা ফ্রিজের অভ্যন্তরে বিভিন্ন সংক্রমিত রোগ সৃষ্টিকারী ব্যাকটেরিয়া প্রোটোজোয়া এবং ফাংগাস ধ্বংস করে। খাবারকে রাখে সতেজ টাটকা ও জীবাণুমুক্ত।  মারাত্মক ক্ষতিকারক এইচসিএফসি মুক্ত সম্পূর্ণ পরিবেশবান্ধব গ্যাস ব্যবহার করা হয়েছে এতে। এনার্জি সেভিং এলইডি লাইট ব্যবহারের ফলে ফ্রিজের বিদ্যুৎ খরচ সাশ্রয় হচ্ছে। উৎপাদন পর্যায়ে মান নিয়ন্ত্রণে জিরো টলারেন্স নীতি অনুসরণ করা হচ্ছে। এক বছরের মধ্যে ফ্রিজে কোনো সমস্যা হলে সম্পূর্ণ রিপ্লেসমেন্ট গ্যারান্টির সুবিধা দেওয়া হচ্ছে যা ১০ অক্টোবর থেকে কার্যকর হতে যাচ্ছে।  মার্সেলের প্রধান বিপণন কর্মকর্তা উত্তর মোশারফ হোসেন রাজীব বলেন মার্সেলের পণ্য উন্নয়ন ও গবেষণা বিভাগের প্রকৌশলীরা নিয়মিত গবেষণার মাধ্যমে গ্রাহকদের কাছে নিত্যনতুন ও বৈচিত্র্যময় ডিজাইনের পণ্য বাজারে আনছেন। এরই ধারাবাহিকতায় বাজারে এসেছে সম্পূর্ণ ব্যতিক্রমী মডেলের এই ফিফটি ফিফটি ফ্রিজ। যা কিনা সম্প্রতি মার্সেল ব্র্যান্ডের ফ্রিজ বিক্রি বৃদ্ধির পেছনে ভূমিকা রাখছে।  মার্সেলের প্রধান বিপণন কর্মকর্তা দক্ষিণ শামীম আল মামুন জানান সিংহভাগ বাজার দখলের লক্ষ্যে চলতি বছরটিকে চ্যালেঞ্জিং ইয়ারহিসেবে নিয়েছে মার্সেল। আর তাই গ্রাহকদের জন্য বাজারে ছাড়া হয়েছে বেশ কিছু নতুন ও বৈচিত্র্যময় ডিজাইনের পণ্য। এর মধ্যে স্পেশাল হলো ফিফটি ফিফটি মডেলের নতুন ফ্রস্ট ফ্রিজগুলো যা বাজারে ছাড়ার পর অতি অল্প সময়েই গ্রাহকদের মন জয় করে নিতে সক্ষম হয়েছে।   ইত্তেফাকইউবি