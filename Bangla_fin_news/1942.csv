Serial,Title,Date,Author,News
1942,রাইড শেয়ার সেবা নিয়ে এবার বাংলাদেশে ‘ড্রাইভিল’,2020-09-11,অনলাইন ডেস্ক,বাংলাদেশে যাত্রা শুরু করলো মার্কিন অ্যাপসভিত্তিক প্রতিষ্ঠান ড্রাইভিল। আজ মঙ্গলবার ৮ সেপ্টেম্বর বিকেল চারটায় রাজধানীর লেকশোর হোটেল গুলশানে অ্যাপভিত্তিক নতুন এই রাইড শেয়ার সেবা ড্রাইভিলএর উদ্বোধন করা হয়।উদ্বোধনী অনুষ্ঠানে ভিডিও কনফারেন্সের মাধ্যমে উদ্বোধনী অনুষ্ঠানে উপস্থিত ছিলেন প্রধান অতিথি সংসদ সদস্য আলহাজ্ব নজরুল ইসলাম বাবু ও প্রতিষ্ঠানে উর্ধ্বতন কর্মকর্তারা। শুরুতে কুরআন তেলাওয়াতের মাধ্যমে উদ্বোধনী অনুষ্ঠানের শুরু হয়। পরবর্তীতে ড্রাইভিলএর বাংলাদেশের তাদের কার্যক্রম ও পরিকল্পনা বক্তব্যের মাধ্যমে তুলে ধরেন প্রতিষ্ঠানের উর্ধ্বতন কর্মকর্তারা। পরবর্তীতে এই যাত্রায় শুভেচ্ছা জানিয়ে বক্তব্য রাখেন প্রাধন অতিথি। তবে এই আয়োজনে উপস্থিত থাকতে পারেননি ড্রাইভিলএর প্রতিষ্ঠাতা ও প্রধান নির্বাহী পরিচালক মোহাম্মদ ওয়াহিদ উজ্জ্বল। করোনা মহামারির কারণে তিনি উদ্বোধনী আয়োজনে উপস্থিত থাকতে পারেননি।নাগরিক জীবনে যোগাযোগ ও যাত্রা পথ নিরাপদ সুন্দর ও নির্ভরযোগ্য করতে ড্রাইভিল বদ্ধপরিকর ও আন্তরিক বলে জানিয়েছেন প্রতিষ্ঠান সংশিষ্ট প্রত্যেকেই। প্রতিযোগিতার বাজারে নিজেদের সেবা ও আন্তরিকতা দিয়েই যাত্রীদের নির্ভরতা অর্জনই প্রতিষ্ঠানটির মূল লক্ষ্য। উন্নত বিশ্বের মত করে বর্তমান এবং আধুনিক টেকনোলজী ব্যবহার করা হয়েছে ড্রাইভিল আপ্যসে। যাতে করে নির্ভয়ে যাতায়াত করতে পারেন চালক এবং যাত্রীরা।উপস্থিত সবার বক্তব্যের শেষে মঞ্চে কেক কেটে ড্রইভিলএর ভিডিও কনফারেন্সের মাধ্যমে শুভ উদ্বোধন করেন প্রধান অতিথি ও অনুষ্ঠানে উপস্থিত প্রতিষ্ঠানের উর্ধ্বতন কর্মকর্তারা।বর্তমানে কোবিড১৯ এর কারণে বাংলাদেশ সরকারের নির্দেশে ঢাকা ব্যাতীত সারা দেশে বন্ধ আছে রাইড শেয়ার সেবা । তাই শুধুমাত্র ঢাকাতেই শুরু হতে যাচ্ছে ড্রাইভিলএর কার্যক্রম। তবে ইন্টারসিটি সেবার মাধ্যমে যে কেউ চাইলেই ঢাকা থেকে বাংলাদেশের যে কোন প্রান্তে যেতে পারবেন। পরিস্থিতি স্বাভাবিক হলেই ঢাকার বাহিরে ক্রমান্বয়ে সারা দেশে তাদের সেবা বিস্তার করা হবে।