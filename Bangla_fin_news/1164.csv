Serial,Title,Date,Author,News
1164,সয়াবিন তেলের দাম কমলো,2021-06-30,ইত্তেফাক অনলাইন ডেস্ক,কয়েকবার দাম বাড়ানো পর এবার সয়াবিন তেলের দাম কমলো লিটারে ৪ টাকা। এতে বোতলজাত এক লিটার সয়াবিন তেল কিনতে লাগবে ১৪৯ টাকা। খোলা কিনলে যেখানে দাম পড়বে ১২৫ টাকা। নতুন দাম আগামীকাল বৃহস্পতিবার ১ জুলাই থেকে সারা দেশে কার্যকর হবে।  ....ভোজ্যতেল পরিশোধন ও বিপণনকারীদের সংগঠন বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশন সয়াবিন তেলের দাম ৪ টাকা কমানোর সিদ্ধান্ত নিয়েছে। সংগঠনের সচিব মো. নূরুল ইসলাম মোল্লার স্বাক্ষরিত এক সংবাদ বিজ্ঞপ্তিতে বুধবার ৩০ জুন বিষয়টি জানানো হয়।  ....এর আগে চলতি বছরের গত ২৭ মে সয়াবিন তেলের দাম এক লাফে ৯ টাকা বাড়ানো হয়েছিল। তাতে বোতলজাত এক লিটার বোতলজাত সয়াবিন তেলের দাম ১৪৪ টাকা থেকে বেড়ে ১৫৩ টাকা হয়। সেই হিসাবে কাল বৃহস্পতিবার ০১ জুলাই থেকে দাম লিটারে ৪ টাকা কমলেও গত মাসের চেয়ে বেশি দামেই কিনতে হবে ভোক্তাদের।এদিকে লিটারে ৪ টাকা কমানোর ঘোষণা দেওয়া হলেও ৫ লিটারের এক বোতল সয়াবিন তেলের দাম কমছে ১৬ টাকা। ৭২৮ টাকার পরিবর্তে বর্তমানে কেনা যাবে ৭১২ টাকায়। অন্যদিকে প্রতি লিটার খোলা পাম অয়েলের দাম ১১২ টাকা থেকে কমে ১০৮ টাকা হচ্ছে।ইত্তেফাকএমএএম