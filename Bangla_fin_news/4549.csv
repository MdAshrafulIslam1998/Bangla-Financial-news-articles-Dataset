Serial,Title,Date,Author,News
4549,ইন্ডাস্ট্রিয়াল ট্রেড ফেয়ারে যোগ দিতে ভারত গেলেন শিল্পমন্ত্রী,2016-12-22,অনলাইন ডেস্ক,কলকাতায় ২৯তম ইন্ডাস্ট্রিয়াল ট্রেড ফেয়ারের আইআইটিএফ উদ্বোধনী অনুষ্ঠানে যোগ দিতে ভারত গেলেন শিল্পমন্ত্রী আমির হোসেন আমু। আজ বৃহস্পতিবার ভারতের উদ্দেশে ঢাকা ত্যাগ করেছেন।  ২৩ ডিসেম্বর কলকাতায় মিলন মেলা হলে এ শিল্পবাণিজ্য মেলা উদ্বোধন করা হবে। ১০ দিনব্যাপী আয়োজিত এ মেলা আগামী ১ জানুয়ারি শেষ হবে।  উল্লেখ্য ইন্ডাস্ট্রিয়াল ইন্ডিয়া ট্রেড ফেয়ার ভারতের পূর্বাঞ্চল ও উত্তরপূর্বাঞ্চলের রাজ্যগুলোর সবচেয়ে বড় শিল্প ও বাণিজ্য মেলা। ১৮৮৭ সালে প্রতিষ্ঠিত ভারতের প্রাচীন শিল্প ও বণিক সংগঠন দ্যা বেঙ্গল ন্যাশনাল চেম্বার অব কমার্স অ্যান্ড ইন্ডাস্ট্রি বিএনসিসিআই ১৯৮৭ সাল থেকে এ মেলার আয়োজন করে আসছে।  শিল্প মন্ত্রণালয়ের এক সংবাদ বিজ্ঞপ্তিতে আজ বলা হয়েছে এবারের মেলায় বাংলাদেশ পাকিস্তান আফগানিস্তান নেপাল ভুটান চীন থাইল্যান্ড মিশর তুরস্ক ভিয়েতনাম ঘানা সিঙ্গাপুর হংকং ও দুবাইয়ের উদ্যোক্তারা অংশ নেবেন।  এতে হস্ত কুটির মাঝারি ও বৃহৎ শিল্পের সাথে সংশ্লিষ্ট ৭ শতাধিক উদ্যোক্তা তাদের পণ্য প্রযুক্তি ও সেবা প্রদর্শন করবে। পাশাপাশি এতে অংশগ্রহণকারী দেশগুলোর ব্যবসায়ী ও শিল্প উদ্যোক্তারা দ্বিপাক্ষিক ও বহুপাক্ষিক বাণিজ্যিক আলোচনায় অংশ নেবেন।  মেলায় অংশগ্রহণের ফলে বিশেষ করে বাংলাদেশের ক্ষুদ্র ও হস্তশিল্প উদ্যোক্তাদের পণ্য বিপণন ও বাজার সম্প্রসারণের সুযোগ তৈরি হবে। শিল্পমন্ত্রীর এ সফর বাংলাদেশ ও ভারতের মধ্যে বিদ্যমান সম্পর্ক সুদৃঢ়করণেও ইতিবাচক অবদান রাখবে বলে আশা করা হচ্ছে। ২৪ ডিসেম্বর মন্ত্রীল দেশে ফেরার কথা রয়েছে। বাসস।  ইত্তেফাকএমএআর