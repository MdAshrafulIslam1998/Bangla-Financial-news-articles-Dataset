Serial,Title,Date,Author,News
5660,স্বর্ণের দাম বেড়েছে,2015-10-17,ইত্তেফাক রিপোর্ট,সব মানের স্বর্ণের দাম ভরিতে ১ হাজার ৫১৬ টাকা করে বাড়ানো হয়েছে। বাংলাদেশ জুয়েলার্স সমিতিবাজুস এর এক সংবাদ বিজ্ঞপ্তিতে এই তথ্য জানানো হয়।  শনিবার থেকে নতুন দর কার্যকর হবে বলে বাজুসের ঐ বিজ্ঞপ্তিতে জানানো হয়েছে।  গত ৯ সেপ্টেম্বর স্বর্ণের দাম ভরিতে এক হাজার টাকার মতো কমিয়েছিলেন স্থানীয় ব্যবসায়ীরা।  আন্তর্জাতিক বাজারে দাম বাড়ায় স্থানীয় বাজারে সোনার দাম সমন্বয় করা হয়েছে বলে বাজুসের সাধারণ সম্পাদক এনামুল হক খান।  নতুন দর অনুযায়ী সবচেয়ে ভালো মানের অর্থ্যাৎ ২২ ক্যারেটের প্রতি ভরি স্বর্ণ ১১ দশমিক ৬৬৪ গ্রাম থেকে ৪৩ হাজার ৭৪০ টাকায় বিক্রি হবে।  ২১ ক্যারেটের স্বর্ণের দাম ভরিপ্রতি ৪০ হাজার ১২৪ টাকা থেকে বাড়িয়ে ৪১ হাজার ৬৪০ টাকা নির্ধারণ করা হয়েছে। ১৮ ক্যারেটের সোনা ভরিপ্রতি ৩৩ হাজার ৪৭৫ টাকার স্থলে এখন বিক্রি হবে ৩৪ হাজার ৯৯২ টাকায়।  এছাড়া সনাতন পদ্ধতির প্রতি ভরি সোনা বিক্রি হবে ২৩ হাজার ৯১১ টাকায়।  বাজুস রুপার দাম বাড়িয়েছে ভরিতে ৫৮ টাকা। ভরিপ্রতি ৫৮ টাকা বাড়িয়ে বিক্রয় মূল্য নির্ধারণ করা হয়েছে ৯৯১ টাকা।