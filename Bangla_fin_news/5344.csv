Serial,Title,Date,Author,News
5344,বাংলালিংক অফিস ‘ছুটি’ ঘোষণা,2016-02-14,ইত্তেফাক রিপোর্ট,কর্মী ছাঁটাই করার জের ধরে রবিবার দেশের সকল বাংলালিংক অফিস ছুটি ঘোষণা করেছে কর্তৃপক্ষ। তবে গ্রাহক সেবা কেন্দ্র এবং কল সেন্টার খোলা থাকবে।  বাংলালিংকে কর্মরত ইঞ্জিনিয়ারিং কনস্ট্রাকসন্স ডিপার্টমেন্টের প্রধান প্রকৌশলী শরিফুল ইসলাম ভুঁইয়াকে ট্রেড ইউনিয়ন করার অপরাধে বৃহস্পতিবার সন্ধ্যায় চাকরিচ্যুত করা হয়। এর জেরে বৃহস্পতিবার সন্ধ্যায় গুলশান১ এলাকায় অবস্থিত বাংলালিংকের প্রধান কার্যালয়ের তৃতীয় তলায় চিফ টেকনিক্যাল অফিসার সিটিও তেরিহান এলহামি মিশরের নাগরিককে দুই শতাধিক কর্মী অবরুদ্ধ করে রাখেন।  রবিবার বৈঠক করে শরিফুল ইসলামের চাকরিচ্যুতির বিষয়টি বিবেচনার আশ্বাস দেওয়ার পর ওই দিন গভীর রাতে আন্দোলনকারীরা অবস্থান তুলে নেন।  এরই মধ্যে আজ রবিবার দুপুরে বাংলালিংক এমপ্লয়িজ ইউনিয়নের সাংগঠনিক সম্পাদক পাওয়ার অ্যাসিসট্যান্ট ম্যানেজার মো. মোস্তাককে কয়েকজন কর্মকর্তা ডেকে নিয়ে জিজ্ঞাসাবাদ করতে শুরু করলে তিনি অসুস্থ হয়ে পড়েন বলে ইউনিয়নের সভাপতি উজ্জ্বল পাল জানান।  ট্রেড ইউনিয়নের নেতারা বাংলালিংকের প্রধান কার্যালয়ের সামনে প্রতিবাদ জানালে আজ দুপুর দুইটার পর কর্তৃপক্ষ ইমেইল করে দেশের সকল বাংলালিংক অফিস ছুটি ঘোষণা করে।