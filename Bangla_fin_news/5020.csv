Serial,Title,Date,Author,News
5020,২ ৩ ও ৪ জুলাই ব্যাংক খোলা রাখার অনুরোধ এফবিসিসিআইয়ের,2016-06-27,অনলাইন ডেস্ক,নগদ টাকা লেনদেনের সুবিধার্থে ঈদের আগে ২ ৩ ও ৪ জুলাই ব্যাংক আংশিকভাবে খোলা রাখার অনুরোধ করেছে বাংলাদেশ শিল্প ও বণিক সমিতি ফেডারেশন এফবিসিসিআই।ব্যবসায়ীদের এই প্রস্তাব বাংলাদেশ ব্যাংক গ্রহণ করেছে বলে জানিয়েছেন এফবিসিসিআই সভাপতি আব্দুল মাতলুব আহমাদ।  সোমবার দুপুরে এ বিষয়ে কেন্দ্রীয় ব্যাংকের গভর্নর ফজলে কবিরের সাথে বৈঠক করেন এফবিসিসিআই নেতৃবৃন্দ।  বৈঠকশেষে মাতলুব আহমাদ জানান ব্যাংক পূর্ণাঙ্গভাবে বন্ধ থাকলে ব্যবসায়ীরা ক্ষতিগ্রস্ত হবেন। ঈদের সময় বড় অংকের বেচাকেনা হয়। এত বিপুল পরিমাণ টাকা ব্যবসায়ীদের কাছে রাখা সম্ভব নয়। এজন্য আমরা কেবলমাত্র নগদ টাকা লেনদেনের জন্য ২ ৩ ও ৪ জুলাই ব্যাংক আংশিকভাবে খোলা রাখার অনুরোধ করেছি।  তিনি বলেন বৈঠকে গভর্নর ব্যবসায়ীদের সুবিধার্থে এই তিনদিন ব্যাংক আংশিকভাবে খোলা রাখার প্রস্তাবে একমত পোষণ করে প্রয়োজনীয় ব্যবস্থা গ্রহণের আশ্বাস দিয়েছেন। এ ব্যাপারে বাংলাদেশ ব্যাংক একটি সার্কুলার জারি করবে বলে গভর্নর তাদের আশ্বস্ত করেছেন।  এর আগে সকালে ফেডারেশন ভবনে আয়োজিত এক সংবাদ সম্মেলনে এফবিসিসিআই সভাপতি মাতলুব আহমাদ ২ ৩ ও ৪ জুলাই ব্যাংক খোলা রাখার জন্য কেন্দ্রীয় ব্যাংকের প্রতি অনুরোধ জানান।  তিনি এ সময় বলেন ঈদের সময় যে পরিমাণ টাকা লেনদেন হয় তা ব্যবসায়ীদের কাছে রাখা সম্ভব নয়। এমনকি এতে জীবনের হুমকিও আছে। তাই ব্যবসায়ীরা চাই ২ ৩ ও ৪ জুলাই ব্যাংক আংশিকভাবে খোলা রাখা হোক।বাসস।