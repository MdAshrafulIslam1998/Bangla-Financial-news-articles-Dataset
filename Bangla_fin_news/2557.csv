Serial,Title,Date,Author,News
2557,দেশে জাপানের বিশাল বিনিয়োগ আসছে অর্থমন্ত্রী,2019-11-17,ইত্তেফাক রিপোর্ট,বাংলাদেশে জাপানের বিশাল বিনিয়োগ আসছে জানিয়ে অর্থমন্ত্রী আ হ ম মুস্তফা কামাল বলেন মিতসু জেট্রো নিপ্পন স্টিল সুমিতোমো টেক্কেন হোন্ডা ও সজিত করপোরেশনের মতো বড়ো বড়ো জাপানি কোম্পানি বাংলাদেশে বিশাল বিনিয়োগ করবে। এরই মধ্যে এসব কোম্পানি স্বল্প পরিসরে দেশের অর্থনৈতিক অঞ্চলে বিনিয়োগ করতে শুরু করেছে। সামনে বড়ো আকারের বিনিয়োগ নিয়ে আসছে তারা। এই বিষয়ে জাপানের বিনিয়োগকারীরা বাংলাদেশকে আশ্বস্ত করেছেন। খুব শিগিগরই দুই দেশের প্রতিনিধিরা বসে বিনিয়োগের পরিমাণ নির্ধারণ করবেন।গতকাল অর্থমন্ত্রী ও জাপানি রাষ্ট্রদূত নাওকি ইতোর নেতৃত্বে এক প্রতিনিধি দল পারস্পরিক বিভিন্ন বিষয় নিয়ে বৈঠক করেন। শেরেবাংলা নগরের এনইসি সম্মেলন কক্ষে অনুষ্ঠিত প্রায় দিনব্যাপী ঐ বৈঠকে জাপানের বিনিয়োগকারীরা উপস্থিত ছিলেন। বৈঠক শেষে অর্থমন্ত্রী সাংবাদিকদের এ কথা জানান। বৈঠকে জাতীয় রাজস্ব বোর্ডের এনবিআর চেয়ারম্যান মোশাররফ হোসেন ভূঁইয়া অর্থ বিভাগের সচিব আব্দুর রউফ তালুকদার আর্থিক প্রতিষ্ঠান বিভাগের সচিব আসাদুল ইসলাম অর্থনৈতিক সম্পর্ক বিভাগের ইআরডি সচিব মনোয়ার আহমেদসহ জাপানি প্রতিনিধিরা উপস্থিত ছিলেন।বৈঠকশেষে অর্থমন্ত্রী বলেন জাপান বাংলাদেশের পরীক্ষিত বন্ধু। জাতির পিতার হাত ধরেই জাপানের সঙ্গে বাংলাদেশের সুসম্পর্ক গড়ে উঠেছে। জাতির পিতার কন্যার হাত ধরে বাংলাদেশে বড়ো আকারে বিনিয়োগ করবেন জাপানের বিনিয়োগকারীরা। প্রধানমন্ত্রী যখন জাপান যাবেন অথবা জাপানের প্রধানমন্ত্রী যখন বাংলাদেশে আসবেন সেই সময় বিনিয়োগ অঙ্ক নির্ধারিত হবে যে কী পরিমাণে বিনিয়োগ আমরা প্রত্যাশা করছি। আমাদের যে প্রকল্পগুলো জাপানের সঙ্গে আছে সেগুলোর কাজ সুন্দরমতো চলমান আছে। নির্দিষ্ট সময়ের মধ্যেই প্রকল্পগুলো শেষ হবে।আরও পড়ুন ...জঙ্গিদের বড়ো হামলার প্রস্তুতিসাংবাদিকদের এক প্রশ্নের জবাবে অর্থমন্ত্রী বলেন মেট্রোরেল ও ১২০০ মেগাওয়াট কয়লাভিত্তিক তাপবিদ্যুত্ কেন্দ্র নির্মাণসহ বেশকিছু প্রকল্প চলমান আছে জাপানি অর্থায়নে। এসব প্রকল্পের বাস্তবায়ন গতি দেখে জাপানিরা সন্তোষ প্রকাশ করেছেন। অর্থমন্ত্রী বলেন আমাদের ভবিষ্যতে অনেক বড়ো বিনিয়োগ দরকার। ঢাকার অদূরে নারায়ণগঞ্জের আড়াইহাজার উপজেলায় ১ হাজার একর জমিতে গড়ে তোলা হবে জাপানি অর্থনৈতিক অঞ্চল।জাপানি প্রতিনিধি দলের প্রধান জাপানি রাষ্ট্রদূত নাওকি ইতো বলেন বাংলাদেশের নানা অর্থনৈতিক উন্নয়ন ও বাণিজ্যিক উন্নয়নেও পাশে থাকবে জাপান। এক কথায় বাংলাদেশের উন্নয়নে যা যা করা দরকার সবই করবেন জাপানি বিনিয়োগকারীরা। কিছু ইস্যু ও চ্যালেঞ্জ নিয়ে আমরা আলোচনা করেছি। বাংলাদেশের অর্থনৈতিক প্রবৃদ্ধি ধরে রাখতে অবদান রাখতে চায় জাপান। এর পাশাপাশি বাংলাদেশে বিনিয়োগ ও বাণিজ্য বাড়াতে চায়।ইত্তেফাকএসইউ