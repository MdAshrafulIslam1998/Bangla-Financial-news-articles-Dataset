Serial,Title,Date,Author,News
6910,জ্বালানি তেলের দাম কমবে না মুহিত,2014-12-19,সিলেট অফিস,অর্থমন্ত্রী আবুল মাল আবদুল মুহিত বলেছেন বাংলাদেশে কখনো আন্তর্জাতিকদামের সাথে তুলনা করেজ্বালানিতেলের দাম নির্ধারণ করা হয় না। আমরা সব সময় কম দামে তেল বিক্রি করি। তবে আমাদের ক্ষমতার উপর নির্ভর করে মাঝে মাঝে দাম বাড়াই। আন্তর্জাতিক বাজারে তেলের দাম কমলেও বাংলাদেশে দাম কমার সম্ভাবনা নাকচ করে দিয়েছেন অর্থমন্ত্রী মুহিত। শুক্রবার সিলেট নগরীর নয়াসড়ক এলাকায় সংস্কারকৃত প্রেসবিটারিয়ান চার্চের উদ্বোধন শেষে সাংবাদিকদের প্রশ্নের জবাবে তিনি এ কথা বলেন। মন্ত্রী বলেন আন্তর্জাতিক বাজারে তেলের দাম এ পর্যায়ে বেশিদিন থাকবে না। তিনি বলেন তেলের দাম না কমানো দেশের জন্যে ভাল এতে রাজস্ব বাড়বে। মন্ত্রী সন্ধ্যায় সিলেট শিল্পকলা একাডেমীতে আয়োজিত একটি অনুষ্ঠান এবং পরে সুরমা নদীতে নয়নাভিরাম পরিবেশে রিভার ক্রুজ রেস্টুরেন্টের উদ্বোধন করেন।