Serial,Title,Date,Author,News
736,বাজারে মুরগিসবজিতে স্বস্তি,2021-11-05,ইত্তেফাক অনলাইন রিপোর্ট,একসপ্তাহের ব্যবধানে বাজারে ২০ টাকা কমেছে ব্রয়লার মুরগির দাম। ১৮৫ থেকে ১৯০ টাকায় বিক্রি হওয়া ব্রয়লার বিকোচ্ছে ১৬০ থেকে ১৬৫ টাকায়। শীতের সবজির সরবরাহ বাড়ায় এতে মিলছে স্বস্তি। তবে এখনো চড়া মাছের বাজার। শুক্রবার ৫ নভেম্বর রাজধানীর বিভিন্ন বাজার ঘুরে এ চিত্র দেখা গেছে।বাজারে দেশি পেঁয়াজ ৫৫ থেকে ৬০ টাকা কেজিতে বিক্রি হচ্ছে। ভারতীয় রসুন বিকোচ্ছে প্রতিকেজি ১৪০ টাকার আশেপাশে দেশি রসুন ৮০ থেকে ৮৫ টাকায়। আলুর দাম চাওয়া হচ্ছে ২৫ থেকে ৩০ টাকা বিদেশি আদা ১২০ থেকে ১৩০ টাকা।     . ....       ছবি ইত্তেফাক ...  .    দেখা গেছে আকারভেদে রুইমাছের কেজিপ্রতি দাম ২৭০ থেকে ৩৮০ টাকার মধ্যে চাওয়া হচ্ছে। পাঙ্গাশের দামও ১৫০ এর কম নয়। পোয়া মাছ ও ট্যাংরা বিকোচ্ছে ২৫০ থেকে ৩২০ টাকা প্রতিকেজিতে। ফুলকপির জোড়া বিক্রি হচ্ছে ৬৫ থেকে ৭০ টাকায় বাধাকপির দামও এমন। পটলের দাম কেজিতে অন্তত ১০ টাকা কমে বিক্রি হচ্ছে ৪০ থেকে ৪৫ টাকায়। বরবটির দামও নিম্নমুখী চাওয়া হচ্ছে ৫০ থেকে ৫৫ টাকা প্রতিকেজি।     . ....       ছবি ইত্তেফাক ...  .    তবে শিম ও গাজরের দাম এখনো একশর বেশি। শিমের কেজি ১১০ থেকে ১২৫ এবং গাজর বিকোচ্ছে ১৩০ থেকে ১৫০ টাকায়। মুরগির দাম কমার বিষয়ে মোহাম্মদপুরের ব্যবসায়ী আলি হোসেন বলেন বাজারে আমদানি সরবরাহ বেড়েছে তাই দাম কমেছে। সামনে আরও কমতে পারে।আরেক ব্যবসায়ী সবুজ মিয়া বলেন শীতের সিজনাল সবজি বাজারে আসছে বেশি। তাই দাম কমছে। তবে আজ শুক্রবার থেকে পণ্যবাহী ট্রাক চলাচল বন্ধ। বাজারে সরবরাহ কমে যেতে পারে। যদি কমে তাহলে দাম ফের বাড়বে।