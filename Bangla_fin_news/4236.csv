Serial,Title,Date,Author,News
4236,বেড়েছে পেঁয়াজের দাম সবজির বাজারও চড়া,2017-04-21,ইত্তেফাক রিপোর্ট,রাজধানীর কাঁচাবাজারে দাম বেড়েছে প্রায় সব ধরনের সবজির। মাত্র এক সপ্তাহের ব্যবধানে সবজিভেদে কেজিতে ৫ থেকে ৭ টাকা পর্যন্ত বেড়েছে। এছাড়া দাম বেড়েছে পেঁয়াজের। দাম বাড়ার তালিকায় আরও রয়েছে রসুন।  শুক্রবার রাজধানীর কাওরানবাজার ও শান্তিনগরবাজারসহ কয়েকটি বাজারে সরেজমিনে খোঁজ নিয়ে সবজির দামের এ চিত্র পাওয়া যায়।  ব্যবসায়ীরা বলেছেন বাজারে চাহিদামতো সবজির সরবরাহ নেই। তাই দাম বেশি। মৌসুম পরিবর্তনের কারণে প্রতি বছর এ সময়টা সবজির উৎপাদন কিছুটা কম হয় বলে তারা জানান। বাজারে বিভিন্ন ধরনের সবজির মধ্যে মানভেদে প্রতি কেজি বেগুন ৫০ থেকে ৫৫ টাকা ঢেঁড়স ৪৫ থেকে ৫০ টাকা ঝিঙ্গা চিচিঙ্গা ও করল্লা ৫০ থেকে ৬০ টাকা কাকরোল ৫০ থেকে ৫৫ টাকা শিম ৫০ থেকে ৫৫ টাকা পটল ৪০ থেকে ৪৫ টাকা কেজি দরে বিক্রি হয়। যা গত সপ্তাহের তুলনায় কেজিতে ৫ থেকে ৬ টাকা বেড়েছে। এছাড়া প্রতি কেজি টমেটো ৩০ থেকে ৩৫ টাকা শশা ৪০ টাকা কাঁচা মরিচ ৪০ টাকা আলু ২০ টাকা পেঁপে ২০ থেকে ২৫ টাকা দরে বিক্রি হচ্ছে। ফুলকপি ও বাঁধাকপি আকারভেদে ২৫ থেকে ৩৫ টাকায় বিক্রি হচ্ছে।  শান্তিনগর বাজারের সবজি বিক্রেতা রফিকুল বলেন পাইকারি বাজারে গিয়ে চাহিদামতো সবজি পাচ্ছি না। আড়তে দাম বেশি। তাই বেশি দামে কিনে বেশি দামে বিক্রি করছি। এছাড়া সবজির মানও খুব বেশি ভালো না। দাম বাড়ার এটাও একটা কারণ বলে তিনি জানান।  এদিকে সবজির পাশাপাশি দাম বেড়েছে পেঁয়াজ ও রসুনের। শুক্রবার বাজারে মানভেদে প্রতি কেজি দেশি পেঁয়াজ ২৮ থেকে ৩২ টাকা আমদানিকৃত পেঁয়াজ ২২ থেকে ২৬ টাকা দেশি রসুন ১০০ থেকে ১২০ টাকা ও আমদানিকৃত রসুন ১৮০ থেকে ২০০ টাকা কেজি দরে বিক্রি হয়। কিন্তু গত সপ্তাহে মানভেদে প্রতি কেজি দেশি পেঁয়াজ ২৫ থেকে ২৮ টাকা আমদানিকৃত পেঁয়াজ ২০ থেকে ২২ টাকা দেশি রসুন ৯০ থেকে ১০০ টাকা ও আমদানিকৃত রসুন ১৭০ থেকে ১৯০ টাকা কেজি দরে বিক্রি হয়।  সরকারের বিপণন সংস্থা ট্রেডিং কর্পোরেশন অব বাংলাদেশ  টিসিবির হিসেবে এক মাসের ব্যবধানে পেঁয়াজের দাম ১২ দশমিক ৫০ শতাংশ ও রসুনের দাম ৭ দশমিক ১৪ শতাংশ বেড়েছে।  শুক্রবার বাজারে বিভিন্ন ধরনের মাছের মধ্যে প্রতি কেজি রুই কাতল ২৫০ থেকে ৪০০ টাকা তেলাপিয়া ১৩০ থেকে ১৮০ টাকা পাঙ্গাস ১২০ থেকে ১৮০ টাকা সরপুঁটি ২৮০ থেকে ৪০০ টাকা চাষের কৈ ১৬০ থেকে ২৫০ টাকা মাগুর ৫৫০ থেকে ৭৫০ টাকা চিংড়ি ৪০০ থেকে ৮০০ কেজি দরে বিক্রি হয়।  মাংসের মধ্যে প্রতি কেজি গরু ৫০০ টাকা খাসি ৭২০ থেকে ৭৫০ টাকা দেশি মুরগী ৩৫০ থেকে ৩৮০ টাকা ব্রয়লার ১৪৫ থেকে ১৫৫ টাকা দরে বিক্রি হয়। এছাড়া ফার্মের লাল ডিমের হালি ২৮ থেকে ৩০ টাকা দরে বিক্রি হয়।