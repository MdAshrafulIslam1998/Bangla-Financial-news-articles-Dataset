Serial,Title,Date,Author,News
838,সিআইবি ডাটাবেইজ সংশোধনে কেন্দ্রীয় ব্যাংকের নতুন নির্দেশ,2021-10-11,ইত্তেফাক অনলাইন ডেস্ক,বাংলাদেশ ব্যাংক ঋণগ্রহীতা প্রতিষ্ঠানের পরিচালনা পরিষদে পরিবর্তনের কারণে সিআইবি ডাটাবেইজ সংশোধনের জন্য নতুন নির্দেশনা জারি করেছে। গতকাল রবিবার কেন্দ্রীয় ব্যাংকের ক্রেডিট ইনফরমেশন ব্যুরো সিআইবি থেকে এ নির্দেশনা জারি করা হয়েছে। নির্দেশনায় বলা হয়েছে ব্যাংক ও আর্থিক প্রতিষ্ঠানগুলোকে আরো উন্নত ও দ্রুত সেবা দিতে এ নির্দেশনা জারি করা হলো।ঋণগ্রহীতা প্রতিষ্ঠানের পরিচালনা পরিষদে পরিবর্তনের কারণে সিআইবি ডাটাবেইজ সংশোধনের লক্ষ্যে আবেদনপত্রের সঙ্গে নিচের দলিলের পূর্ণাঙ্গ সেট ব্যুরোতে অবশ্যই দাখিল করতে হবে। যেসব দলিল ব্যুরোতে দাখিল করতে হবে সেগুলোর মধ্যে ঋণগ্রহীতা প্রতিষ্ঠানের সিআইবি ডাটাবেইজ সংশোধনের জন্য ব্যুরোতে আবেদনপত্র প্রেরণের পূর্বে আবেদনকারী ব্যাংকআর্থিক প্রতিষ্ঠান অবশ্যই তার গ্রাহককে ঋণপ্রদানকারী সংশ্লিষ্ট অন্যান্য ব্যাংক বা আর্থিক প্রতিষ্ঠানের সঙ্গে এ বিষয়ে যোগাযোগের পরামর্শ প্রদান করবে।আবেদনকারী ব্যাংক বা আর্থিক প্রতিষ্ঠান এবং এতত্সংশ্লিষ্ট অন্যান্য ব্যাংক বা আর্থিক প্রতিষ্ঠানকে প্রযোজ্য ক্ষেত্রে তাদের পরিচালনা পরিষদের চেয়ারম্যান স্বাক্ষরিত কার্যবিবরণীর প্রথম ও সর্বশেষ পৃষ্ঠাসহ উপর্যুক্ত বিষয়ে সিদ্ধান্ত সংবলিত পৃষ্ঠার সত্যায়িত কপি অথবা ঋণ অনুমোদনকারী কর্তৃপক্ষের এক স্তর ঊর্ধ্বতন কর্তৃপক্ষের অনুমোদনের সত্যায়িত কপি ব্যুরোতে দাখিল করতে হবে।আবেদনকারী ব্যাংক বা আর্থিক প্রতিষ্ঠানকে আবেদনপত্রের সঙ্গে ফরম ১২ শিডিউল ১০ বোর্ড মেমো মেমোরেন্ডাম অ্যান্ড আর্টিকেলস অব অ্যাসোসিয়েশন এবং বিভিন্ন সময়ে ব্যুরো কর্তৃক নির্দেশিত অন্যান্য দলিলের সত্যায়িত কপি সংযুক্ত করতে হবে। ব্যুরোতে আবেদনপত্র প্রেরণের আগে ঋণগ্রহীতা প্রতিষ্ঠানের নবাগত পরিচালকদের সিআইবি ডাটাবেইজে ব্যাচ কন্ট্রিবিউশনের মাধ্যমে অন্তর্ভুক্ত করতে হবে।ঋণগ্রহীতা প্রতিষ্ঠানের বিদায়ী পরিচালকের ব্যক্তিগত গ্যারান্টি অথবা অন্য কোনো প্রতিষ্ঠানের করপোরেট গ্যারান্টি অথবা উভয় গ্যারান্টি বহাল থাকলে আবেদনপত্র প্রেরণের আগেই ব্যাচ কন্ট্রিবিউশনের মাধ্যমে সিআইবি ডাটাবেইজে অন্তর্ভুক্ত করতে হবে। আবেদনকারী ব্যাংক বা আর্থিক প্রতিষ্ঠানকে ঋণগ্রহীতা প্রতিষ্ঠানের বোর্ড রেজুলেশন এবং ঋণগ্রহীতা প্রতিষ্ঠানের পরিচালনা পরিষদের পরিবর্তন সিআইবি ডাটাবেইজে বাস্তবায়নের জন্য ঋণদাতা ব্যাংক বা আর্থিক প্রতিষ্ঠান বরাবর আবেদনপত্রের সত্যায়িত কপি সংযুক্ত করতে হবে।  উপযুক্ত বিষয়ে সংশ্লিষ্ট ব্যাংক বা আর্থিক প্রতিষ্ঠানকে দলিল দাখিলের নির্দেশনার তিন মাসের মধ্যে যদি সিআইবি কর্তৃক দলিলাদি গৃহীত না হয় তবে আবেদনকারী ব্যাংক বা আর্থিক প্রতিষ্ঠান কর্তৃক দাখিলকৃত আবেদনপত্র বাতিল বলে গণ্য হবে।ইত্তেফাকটিআর