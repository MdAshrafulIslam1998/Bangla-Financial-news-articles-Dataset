Serial,Title,Date,Author,News
1777,কণ্ঠশিল্পী লুইপা এখন,2020-12-21,তারিফ সৈয়দ,আমাদের দেশে গায়িকা অনেকেই কিন্তু কণ্ঠশিল্পী হতে পারেন কজন এদিকে গত এক দশক ধরে বিভিন্ন টিভি চ্যানেলের লাইভের গুটিকতক উপস্থাপক গুলিয়ে দিয়েছেন শিল্পীদের বিশেষণ যাকে তাকে কিংবদন্তী বলার অসুস্থ রীতি চালু হয়েছে। গায়িকা আর কণ্ঠশিল্পীর পার্থক্যও তারা বোঝেন না।জিনিয়া জাফরিন লুইপাএদেশের গুণী কণ্ঠশিল্পী। চ্যানেল আইতে সেরা কণ্ঠ নামের রিয়েলিটি থেকে পথচলা শুরু হলেও নিজের গানে চর্চায় ও নিষ্ঠায় শিল্পী হয়ে উঠেছেন তিনি। না প্রচলিত সহযোগী বা কারো বিশেষ সুবিধা নিয়ে প্রতিষ্ঠা নয়। নিজের চেষ্টা তাকে একটু একটু করে অবস্থান তৈরি করেছে। অপরিহার্য করে তুলেছে এই মিউজিক ইন্ডাস্ট্রির কাছে।তাই গানবাংলার উইন্ড অব চেঞ্জএ বাঘা বাঘা শিল্পীর সঙ্গে লুইপার গান যখন রেকর্ড হয় তখন বাকি শিল্পীদের থেকে একবিন্দু মুগ্ধতা কমেনি কারো। কারণ লুইপা নিজের যোগ্যতাতেই জাত চিনিয়েছেন। অনেকেই তাকে এদেশের শ্রেয়া ঘোষাল বলেন। বর্তমান কাজ নিয়ে প্রশ্ন করতেই জানালেন নিয়মিত গান প্রকাশের একটা অভ্যেস গড়ার চেষ্টা করছেন তিনি।এদিকে করোনাকালে স্টেজ শো বন্ধ থাকায় আরো বেশি মনোযোগী হয়েছেন নিজের রেকর্ডিং সেশনে। চলচ্চিত্রের গানেও অপরিহার্য শিল্পীর নাম লুইপা। এর পাশাপাশি নিজের অফিসিয়াল ইউটিউব চ্যানেল নিয়ে কাজ করছেন নিয়মিত। লুইপা বলেন নিয়মিতই গান প্রকাশ করছি আমার ইউটিউব চ্যানেলে। সেক্ষেত্রে প্রতি মাসে ২টি করে গান দিচ্ছি আমার শ্রোতাদর্শকদের। একটি মৌলিক ও অন্যটি কাভার গান। একজন শিল্পী সবসময়ই নিজের গানের পাশাপাশি প্রিয় শিল্পীদের গান করবে এটাই স্বাভাবিক। তাই দুটো চর্চা সমানভাবে রাখার চেষ্টা করছি।সম্প্রতি অনুপম রেকর্ডিংয়ের ব্যানারে তুমি আমার মনের মানুষ শীর্ষক একটি কাভার গান প্রকাশ পেয়েছে। এছাড়া গাজী মাজহারুল আনোয়ারের কথা ও রুনা লায়লার সুরে প্রকাশ পেয়েছে এই দেখা শেষ দেখা। দেশের কিংবদন্তী শিল্পী রুনা লায়লা বরাবরই লুইপার কণ্ঠের খুব প্রশংসা করে থাকেন। লুইপা বলেন এটা আমার এই ছোট্ট সংগীতজীবনের অনেক বড় অর্জন।ঘরসংসারও তার সুরের সঙ্গেই। দেশের ব্যস্ততম যন্ত্রসংগীতশিল্পী আলমগীরের সঙ্গে তার সুরের সংসার। আর কন্যা পায়রাকে নিয়ে সুখের দিনরাতে গান নিয়ে চলে অবিরাম খুঁনসুটি।