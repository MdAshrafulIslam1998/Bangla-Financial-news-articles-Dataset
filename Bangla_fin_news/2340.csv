Serial,Title,Date,Author,News
2340,বিদেশে আটকা পড়া লোকদের কাছে প্রয়োজনীয় অর্থ পাঠানো যাবে,2020-03-30,অনলাইন ডেস্ক,করোনা ভাইরাসের সংক্রমণ ঠেকাতে পৃথিবীর প্রায় সব দেশই আন্তর্জাতিক আগমনবহির্গমন বন্ধ রেখেছে। এর ফলে বিদেশ ভ্রমণে কিংবা চিকিৎসার জন্য বিদেশে গিয়ে আটকা পড়েছেন অনেক বাংলাদেশি। বিপাকে পড়া এসব মানুষের খরচের জন্য প্রয়োজনীয় অর্থ পাঠানোর অনুমোদন দিয়েছে বাংলাদেশ ব্যাংক। কেন্দ্রীয় ব্যাংক গতকাল রবিবার রাতে এ বিষয়ে একটি প্রজ্ঞাপন জারি করেছে।সকল বাণিজ্যিক ব্যাংকের প্রধান নির্বাহীদের কাছে পাঠানো ওই প্রজ্ঞাপনে বলা হয়েছে বিদেশে আটকাপড়াদের প্রয়োজনীয় ব্যয় সামলাতে তাদের ভ্রমণ বা চিকিৎসা কোটা অনুযায়ী অর্থ তাদের আন্তর্জাতিক ক্রেডিট কার্ডে দেওয়া যাবে। গ্রাহকের আবেদনের প্রেক্ষিতে কার্ডের লিমিট বাড়িয়ে দিতে পারবে ব্যাংকগুলো। এছাড়া কার্ডের লিমিটের বেশি অর্থের প্রয়োজন হলে সেই অর্থও ছাড় করাতে পারবে ব্যাংক। গ্রাহকের চাহিদা অনুসারে বিদেশের ব্যাংক হাসপাতালের একাউন্ট বা এক্সচেঞ্জ হাউসে অর্থ পাঠানো যাবে। তবে এক্ষেত্রে পাঠানো অর্থ অবশ্যই যৌক্তিক পরিমান হতে হবে। অর্থ ছাড়ের পর কেন্দ্রীয় ব্যাংকের কাছ থেকে অনুমোদন নিতে হবে।কেন্দ্রীয় ব্যাংকের একটি সূত্র জানায় বিদেশে বিশেষ করে ভারতে চিকিৎসা নিতে গিয়ে অনেকে আটকা পড়েছেন। তাদের আবেদনের প্রেক্ষিতে কেন্দ্রীয় ব্যাংক এই সুবিধা প্রদান করেছে। বাসসইত্তেফাককেকে