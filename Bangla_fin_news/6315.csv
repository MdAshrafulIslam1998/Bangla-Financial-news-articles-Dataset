Serial,Title,Date,Author,News
6315,অ্যাসোসিয়েশন গ্রুপেও ‘উন্নয়ন পরিষদ’ এর নিরঙ্কুশ জয়,2015-05-24,ইত্তেফাক রিপোর্ট,ব্যবসায়ীদের শীর্ষ সংগঠন নির্বাচনে নিটলনিলয় গ্রুপের চেয়ারম্যান মাতলুব আহমাদের নেতৃত্বাধীন উন্নয়ন পরিষদ এর প্রার্থীরা সংখ্যাগরিষ্ঠ পদে জয় লাভ করেছেন। রবিবার সকালে বিজয়ী প্রার্থীদের নাম প্রাথমিকভাবে ঘোষণা করেছেন নির্বাচন বোর্ড চেয়ারম্যান অধ্যাপক আলী আশরাফ।  অ্যাসোসিয়েশন গ্রুপের ১৬ জন পরিচালকের মধ্যে ১৩ জন বিজয়ী হয়েছেন উন্নয়ন পরিষদ থেকে। আর ব্যবসায়ী ঐক্য পরিষদ প্যানেল থেকে বিজয়ী হয়েছেন তিনজন। নির্বাচন বোর্ড চেয়ারম্যান জানান এক হাজার ৯৩ ভোট পেয়ে অ্যাসোসিয়েশন গ্রুপে প্রথম হয়েছেন মো. হেলাল উদ্দিন। যিনি উন্নয়ন পরিষদ প্যানেল থেকে নির্বাচনে অংশ নিয়েছেন।  আলী আশরাফ বলেন অ্যাসোসিয়েশন গ্রুপে অন্যান্য বিজয়ীরা হলেন নিজাম উদ্দিন রাজেশ ১০৭৮ ভোট হারুন অর রশিদ ১০৪৫ শামীম আহসান ১০৩৮আবু মোতালেব ১০১৮ হাবিবুল্লাহ ডন ১০১২ কে এম আখতারুজ্জামান ৯৭৬ শোয়েব চৌধুরী ৯৭০ মো. মুনতাকিম আশরাফ ৯৬৭ এস এম জাহাঙ্গীর ৯৬৫ আবু নাসের ৯৫১ আবুল আয়েস খান ৯৩৮ খোন্দকার রুহুল আমীন ৯০৬ আমীন হেলালী ৯০৪ শাফকাত হায়দার ৮৯০ ও শফিকুল ইসলাম ভরসা ৮৮৯।  এই ১৬ জনের মধ্যে আবুল আয়েস চৌধুরী খোন্দকার রুহুল আমীন ও শাফকাত হায়দার ব্যবসায়ী ঐক্য পরিষদ থেকে নির্বাচন করেছেন। বাকীরা উন্নয়ন পরিষদের। অ্যাসোসিয়েশন গ্রুপে মোট ৩৩ জন প্রার্থী ছিলেন। এসব প্রার্থীরদের দেশের বিভিন্ন অ্যাসোসিয়েশনের এক হাজার ৫৩৩ জন ভোটার ভোট দিয়েছেন। এবার এই গ্রুপের ভোটার ছিলেন এক হাজার ৭৬৬ জন।  এর আগে শনিবার রাতে চেম্বার গ্রুপের বিজয়ী প্রার্থীদের নাম ঘোষণা করা হয়েছে। সে গ্রুপেও উন্নয়ন পরিষদের ১২ জন বিজয়ী হয়েছেন। আর স্বাধীনতা ব্যবসায়ী পরিষদ থেকে বিজয়ী হয়েছেন চারজন।  শনিবার সকাল নয়টা থেকে ভোটগ্রহণ শুরু হয়ে চলে বিকাল পাঁচটা পর্যন্ত।