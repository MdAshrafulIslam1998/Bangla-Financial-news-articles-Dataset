Serial,Title,Date,Author,News
2857,বেড়েছে ডিএসইর সূচক,2019-07-04,অনলাইন ডেস্ক,টানা তিন কার্যদিবস নিন্মমূখী থাকার পর সপ্তাহের শেষ কার্যদিবস বৃহস্পতিবার দেশের প্রধান শেয়ারবাজার ঢাকা স্টক এক্সচেঞ্জে ডিএসই মূল্যসূচক বেড়েছে। তবে কমেছে লেনদেন। বৃহস্পতিবার ডিএসইর প্রধান সূচক ডিএসইএক্স আগের কার্যদিবসের তুলনায় ৮ পয়েন্ট বেড়ে দাঁড়িয়েছে ৫ হাজার ৩৮০ পয়েন্টে। অপর দুই সূচকের মধ্যে ডিএসই৩০ সূচক দশমিক ৪০ পয়েন্ট বেড়ে ১ হাজার ৯১০ পয়েন্টে উঠে এসেছে। আর শরিয়াহ সূচক দশমিক ৫৮ পয়েন্ট কমে দাঁড়িয়েছে ১ হাজার ২৩৩ পয়েন্টে।প্রধান সূচক ও বাছাই করা কোম্পানি নিয়ে গঠিত ডিএসই৩০ সূচক বাড়ার পাশাপাশি বাজারে লেনদেনে অংশ নেওয়া বেশিরভাগ প্রতিষ্ঠানের শেয়ার ও ইউনিটের দাম বেড়েছে। ডিএসইতে লেনদেন হওয়া ১৭৮ প্রতিষ্ঠানের শেয়ার ও ইউনিটের দাম বাড়ার বিপরীতে কমেছে ১৩১টি এবং অপরিবর্তিত রয়েছে ৪২টির।বেশিরভাগ প্রতিষ্ঠানের শেয়ার ও ইউনিটের দাম বাড়লেও ডিএসইতে কমেছে লেনদেনের পরিমাণ। দিনভর বাজারে ৪৮৭ কোটি ৫৩ লাখ টাকার শেয়ার ও ইউনিট লেনদেন হয়েছে। এর আগের কার্যদিবসে লেনদেন হয়েছিল ৫০৭ কোটি ৪৭ লাখ টাকা। অর্থাৎ লেনদেন কমেছে ১৯ কোটি ৯৪ লাখ টাকা।আরও পড়ুন  ...ডাকাতপুলিশ গোলাগুলি ৫ ডাকাত গ্রেফতারটাকার অংকে ডিএসইতে সবচেয়ে বেশি লেনদেন হয়েছে ন্যাশনাল লাইফ ইনস্যুরেন্সের শেয়ার। কোম্পানিটির ১৭ কোটি ৭০ লাখ টাকার শেয়ার লেনদেন হয়েছে। লেনদেনে দ্বিতীয় স্থানে থাকা রানার অটোমোবাইলের ১৫ কোটি ৩৬ লাখ টাকার শেয়ার লেনদেন হয়েছে এবং ১৩ কোটি ৮ লাখ টাকার শেয়ার লেনদেনে তৃতীয় স্থানে এসেছে সিলকো ফার্মাসিটিক্যাল। এছাড়া বাজারে লেনদেনের দিক থেকে শীর্ষ দশ প্রতিষ্ঠানের তালিকায় রয়েছেপ্যারামাউন্ট টেক্সটাইল জেএমআই সিরিঞ্জ ইউনাইটেড পাওয়ার জেনারেশন সিঙ্গার বাংলাদেশ ঢাকা ইনস্যুরেন্স জিনেক্স ইনফোসিস এবং নিউ লাইন ক্লোথিং।বাসসইত্তেফাকজেডএইচডি