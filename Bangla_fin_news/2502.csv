Serial,Title,Date,Author,News
2502,শেয়ারবাজারে সূচক পতনে রেকর্ড,2019-12-18,ইত্তেফাক রিপোর্ট,শেয়ারবাজার আরো তলানিতে গিয়ে ঠেকেছে। সপ্তাহের প্রথম দিনের মতো গতকাল মঙ্গলবারও পতনের মাধ্যমে লেনদেন শেষ হয়েছে। গতকাল ঢাকা স্টক এক্সচেঞ্জের ডিএসই প্রধান সূচক ডিএসইএক্স ৪২ মাসের মধ্যে সবচেয়ে নিচে নেমেছে। অপর শেয়ারবাজার চট্টগ্রাম স্টক এক্সচেঞ্জের সিএসই সার্বিক সূচক পতনের দিক থেকে নতুন রেকর্ড তৈরি হয়েছে।ডিএসই সূত্রে জানা গেছে গতকাল মঙ্গলবার ডিএসইর প্রধান সূচক ডিএসইএক্স ৭৯ পয়েন্ট কমে দাঁড়িয়েছে ৪ হাজার ৪২০ পয়েন্টে। যা তিন বছর পাঁচ মাস ২১ দিন অর্থাত্ ৪২ মাসের মধ্যে সর্বনিম্ন। এর আগে ২০১৬ সালের ২৭ জুন গতকালের চেয়ে নিম্নে অবস্থান করছিল ডিএসইর ডিএসইএক্স সূচকটি। ঐ দিন ডিএসইএক্স অবস্থান করছিল ৪ হাজার ৪১২ পয়েন্টে। গতকাল ডিএসইর অপর দুই সূচকের মধ্যে শরিয়াহসূচক ২০ পয়েন্ট ও ডিএসই৩০ সূচক ৩০ পয়েন্ট কমে দাঁড়িয়েছে যথাক্রমে ৯৯৫ ও ১ হাজার ৫০৮ পয়েন্টে।ডিএসইতে গতকাল টাকার পরিমাণে লেনদেন হয়েছে ২৮১ কোটি ৫৬ লাখ টাকার শেয়ার ও ইউনিট। যা আগের দিন থেকে ২৪ কোটি ৯৮ লাখ টাকা কম। আগের দিন লেনদেন হয়েছিল ৩০৬ কোটি ৫৪ লাখ টাকার। ডিএসইতে গতকাল ৩৫৩টি প্রতিষ্ঠান শেয়ার ও ইউনিট লেনদেনে অংশ নিয়েছে। এসব প্রতিষ্ঠানের মধ্যে ৩৫টির বা ১০ শতাংশের শেয়ার ও ইউনিট দর বেড়েছে। দর কমেছে ২৭৮টির বা ৭৯ শতাংশের এবং ৪০টি বা ১১ শতাংশ প্রতিষ্ঠানের শেয়ার ও ইউনিট দর অপরিবর্তিত রয়েছে।টাকার অঙ্কে ডিএসইতে সবচেয়ে বেশি লেনদেন হয়েছে রিং শাইন টেক্সটাইলের। গতকাল কোম্পানিটির ১৫ কোটি ৬৮ লাখ টাকার শেয়ার লেনদেন হয়েছে। লেনদেনে দ্বিতীয় স্থানে উঠে আসা বিকন ফার্মার ১৩ কোটি ৮৫ লাখ টাকার এবং ৭ কোটি ১৩ লাখ টাকার শেয়ার লেনদেনের মাধ্যমে তৃতীয় স্থানে উঠে আসে স্কয়ার ফার্মাসিউটিক্যালস।ডিএসইর টপটেন লেনদেনে উঠে আসা অন্য কোম্পানিগুলোর মধ্যে রয়েছে  স্ট্যান্ডার্ড সিরামিক ব্র্যাক ব্যাংক খুলনা পাওয়ার জেনেক্স ইনফোসিস বাংলাদেশ ন্যাশনাল ইনসিওরেন্স ন্যাশনাল টিউবস এবং গ্রামীণফোন।অপর শেয়ারবাজার সিএসইর সার্বিক সূচক সিএএসপিআই গতকাল ২৪৪ পয়েন্ট কমে দাঁড়িয়েছে ১৩ হাজার ৪৩১ পয়েন্টে। সিএসইতে হাত বদল হওয়া ২৩০টি প্রতিষ্ঠানের মধ্যে শেয়ার দর বেড়েছে ৩০টির কমেছে ১৭৬টির এবং অপরিবর্তিত রয়েছে ২৪টির দর। গতকাল সিএসইতে ১৪ কোটি ৬১ লাখ টাকার শেয়ার ও ইউনিট লেনদেন হয়েছে।আরো পড়ুন  ...শ্রম আইন ভঙ্গ করার অভিযোগে স্যামসাং চেয়ারম্যানের জেলসংশ্লিষ্টরা বলছেন দেশের সার্বিক অর্থনীতি ও ব্যবসায়বাণিজ্যের নিম্নমুখী ধারার কারণেই বিনিয়োগকারীদের মনে বিরূপ প্রভাব পড়ছে। গত কয়েকদিন অর্থনীতির বিভিন্ন সূচকের নিম্নগতির খবরও গণমাধ্যমগুলোতে আসছে। দেশের অর্থনীতির সূচকগুলো আগের হারে বাড়ছে না বলে গণমাধ্যমের বিভিন্ন প্রতিবেদনে তুলে ধরা হয়েছে।বিনিয়োগকারীরা বলছেন শেয়ারবাজারে বিনিয়োগ নিয়ে চরম হতাশার মধ্যে দিন কাটাতে হচ্ছে। তারা বলছেন একাদশ জাতীয় সংসদ নির্বাচনের পরে অর্থাত্ আওয়ামী লীগ নতুন করে সরকার গঠন করায় বিনিয়োগকারীরা যে আশার আলো দেখেছিলেন তা হতাশায় রূপ নিয়েছে। কারণ সরকারের ধারাবাহিকতা থাকা এবং দুর্নীতির বিরুদ্ধে জিরো টলারেন্স ঘোষণা করার পর শেয়ারবাজার চাঙ্গা হবে বিনিয়োগকারী লাভবান হবেন এমন চিন্তা করা হচ্ছিল। সে অনুযায়ী নির্বাচনের পর পর অনেকেই নতুন করে বিনিয়োগও করেছিলেন। তাতে চলতি বছরের প্রথম দিকে বাজারে কিছুটা চাঙ্গা ভাব দেখা যায়। তবে তা বেশি দিন স্থায়ী হয়নি।ইত্তেফাকইউবি