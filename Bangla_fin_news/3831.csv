Serial,Title,Date,Author,News
3831,এক কেজি মুরগির দামে দেড় কেজি বেগুন,2017-11-11,মুন্না রায়হান,রাজধানীর বাজারে শীতকালীন সবজি আসতে শুরু করলেও দাম কমছে না। চড়া দামে বিক্রি হচ্ছে সব ধরনের সবজি। গত প্রায় দেড় মাসের বেশি সময় ধরে সবজির বাজারে রীতিমতো আগুন লেগেছে। ৫০ টাকা কেজির নিচে কোনো সবজি নেই বললেই চলে। ছোট একটি বাঁধাকপি ফুলকপি বিক্রি হচ্ছে ৩০ থেকে ৪০ টাকায়।   বেগুনের কেজি ৭০ থেকে ৮০ টাকা। অথচ এক কেজি ব্রয়লার মুরগীর দাম ১২০ টাকা। এই হিসেবে দেড় কেজি বেগুনের দামে এক কেজি ব্রয়লার মুরগী পাওয়া যাবে। শুধু তাই নয় ক্রেতারা চাইলে এক কেজি টমেটোর দামেও এক কেজি ব্রয়লার মুরগী কিনতে পারবেন। গতকাল শুক্রবার রাজধানীর কাওরান বাজার ও শান্তিনগর বাজারসহ কয়েকটি বাজারে খোঁজ নিয়ে এ চিত্র পাওয়া যায়।  ব্যবসায়ীরা বলেছেন এবার সারাদেশে টানা বৃষ্টির পাশাপাশি প্রথমে হাওরাঞ্চলের ৬ জেলায় অকাল বন্যা ও পরে উত্তরাঞ্চলসহ দেশের বিভিন্ন জায়গায় বন্যায় ফসলের ব্যাপক ক্ষতি হয়েছে। প্রচুর সবজিক্ষেত নষ্ট হয়ে গেছে। যে কারণে গত কয়েক মাস ধরেই সবজি দাম বেশি। গত কিছুদিন ধরে তা আরো বেড়েছে। শীতকালীন সবজি বাজারে আসতে শুরু করেছে। তবে তা চাহিদার তুলনায় খুবই কম।  গতকাল রাজধানীর বিভিন্ন বাজারে শিম ১২০ থেকে ১৩০ টাকা নতুন আলু ৮০ থেকে ১০০ টাকা ঢেঁড়স ঝিঙ্গা চিচিঙ্গা ৬৫ থেকে ৭০ টাকা শশা ৬০ টাকা কাকরোল ৫৫ থেকে ৬০ টমেটো ১১০ থেকে ১২০ টাকা পটল ৫০ থেকে ৬০ টাকা করল্লা ৬৫ থেকে ৭০ টাকা কচুর লতি ৬০ থেকে ৬৫ টাকা কাঁচামরিচ ১২০ টাকা কেজি দরে বিক্রি হচ্ছে।  সবজির দাম বেশি প্রসঙ্গে শান্তিনগর বাজারের সবজি বিক্রেতা লিটন বলেন গত কয়েক বছরে সবজির এতো দাম হয়নি। তবে এখন শীতকালীন সবজি বাজারে আসতে শুরু করেছে। আশা করছি খুব শিগগির সবজির দাম কমবে।  এদিকে বাজারে পেঁয়াজের ঝাঁজ কিছুটা কমেছে। প্রতি কেজি দেশি পেঁয়াজ ৭০ থেকে ৮০ টাকা এবং আমদানিকৃত পেঁয়াজ ৬০ থেকে ৬৫ টাকা দরে বিক্রি হচ্ছে। এছাড়া আমদানিকৃত আদা ১২০ থেকে ১৩০ টাকা দেশি আদা ৮০ থেকে ৯০ টাকা কেজি দরে বিক্রি হচ্ছে।  দাম কমেছে মসুর ডালের। কেজিতে ১০ টাকা কমে দেশি মসুর ডাল ১২০ টাকা ও আমদানিকৃত মসুর ডাল মানভেদে ৭০ থেকে ৯০ টাকা কেজি দরে বিক্রি হচ্ছে।  বাজারে মাছের মধ্যে প্রতি কেজি রুই কাতল ২৫০ থেকে ৪০০ টাকা তেলাপিয়া ১৪০ থেকে ১৮০ সরপুঁটি ২৮০ থেকে ৩৫০ টাকা চাষের কৈ ২২০ থেকে ৩৫০ টাকা পাঙ্গাস ১৫০ থেকে ২২০ টাকা টেংরা ৫৫০ থেকে ৬০০ মাগুর ৫৫০ থেকে ৭৫০ টাকা  মাংসের মধ্যে প্রতি কেজি ব্রয়লার মুরগীর ১২০ থেকে ১২৫ লেয়ার মুরগী ১৭০ থেকে ১৭৫ পাকিস্তানি লাল মুরগী ২৫০ থেকে ২৬০ টাকা দরে বিক্রি হচ্ছে। এছাড়া প্রতি কেজি গরুর মাংস ৫০০ ও খাসির মাংস ৭৫০ টাকা দরে বিক্রি হচ্ছে।  ইত্তেফাকআনিসুর