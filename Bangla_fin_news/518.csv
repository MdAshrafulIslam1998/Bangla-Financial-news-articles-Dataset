Serial,Title,Date,Author,News
518,এনবিআরের প্রাকবাজেট আলোচনা শুরু ৬ ফেব্রুয়ারি,2022-01-27,ইত্তেফাক অনলাইন ডেস্ক,জাতীয় রাজস্ব বোর্ডের এনবিআর এবারের প্রাকবাজেট আলোচনা আগামী ৬ ফেব্রুয়ারি থেকে শুরু হচ্ছে। বিভিন্ন খাতের ব্যবসায়ী সংগঠনের পাশাপাশি পেশাজীবীদের সঙ্গে আগামী ২০২২২৩ অর্থবছরের জাতীয় বাজেটের কর সংক্রান্ত বিষয়ে মতবিনিময় করবে এনবিআর। এনবিআরের জ্যেষ্ঠ তথ্য কর্মকর্তা সৈয়দ এ মুমেন বলেন আগামী ৬ ফেব্রুয়ারি থেকে প্রাকবাজেট আলোচনা শুরু হচ্ছে। চলবে ২০ মার্চ পর্যন্ত। এনবিআর চেয়ারম্যান আবু হেনা মো. রহমাতুল ইসলাম প্রাকবাজেট আলোচনার সব বৈঠকেই সভাপতিত্ব করবেন। রাজধানীর সেগুনবাগিচায় রাজস্ব ভবনের সভাকক্ষে এ সব বৈঠক অনুষ্ঠিত হবে। দেশের শিল্প বিকাশে বিভিন্ন খাতের প্রতিনিধিরা এ সব আলোচনায় কর সংক্রান্ত যে সব প্রস্তাব দেবেন সেগুলো পর্যালোচনা করে বাজেটে অন্তর্ভূক্ত করতে অর্থ মন্ত্রণালয়কে সুপারিশ করা হবে বলে জানান তিনি। সৈয়দ এ মুমেন বলেন আগামী বাজেটকে অধিকতর অংশগ্রহণমূলক যৌক্তিক সুষম ও গণমুখী করার লক্ষে বরাবরের মত এবারও মতবিনিময়ের আয়োজন করা হয়েছে। এদিকে আগামী ২০২২২৩ অর্থবছরের বাজেট প্রণয়নের লক্ষ্যে বিভিন্ন চেম্বার ও ব্যবসায়ী সংগঠনের কাছে বাজেট প্রস্তাবনা চেয়েছে এনবিআর। রাজস্ব প্রশাসন গত ২০ জানুয়ারি বিভিন্ন চেম্বার ও বণিক সমিতিকে বাজেট প্রস্তাবনা পাঠানোর অনুরোধ জানিয়ে চিঠি পাঠিয়েছে। রাজস্ব প্রশাসনের পক্ষ থেকে ঢাকা ছাড়াও দেশের সকল বিভাগীয় শহরে প্রাকবাজেট আলোচনা সভার আয়োজন করা হয়েছে। বাসস