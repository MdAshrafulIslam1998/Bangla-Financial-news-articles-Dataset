Serial,Title,Date,Author,News
1242,‘পেটুক অলিম্পিকস’ আয়োজন,2021-06-06,ইত্তেফাক অনলাইন ডেস্ক,অনলাইনে খাবার ও নিত্যপ্রয়োজনীয় পণ্য সরবরাহকারী প্ল্যাটফর্ম ফুডপান্ডা পেটুক অলিম্পিকস নামে প্রতিযোগিতা আয়োজন করেছে। ১ জুন শুরু হয়ে এই প্রতিযোগিতা চলবে আগামী ৩০ জুন পর্যন্ত।এই সময়ে ফুডপান্ডায় অন্তর্ভুক্ত রেস্তোঁরা থেকে খাবার অর্ডার করে আকর্ষণীয় উপহার জিতে নেয়ার সুযোগ থাকছে ভোজনরসিকদের জন্য। ঢাকা চট্টগ্রাম খুলনা সিলেট সাভার কুমিল্লা রাজশাহী এবং নারায়ণগঞ্জের ফুডপান্ডা ব্যবহারকারীরা এই প্রতিযোগিতায় অংশ নিতে পারবেন।প্রতিযোগিতায় অংশ নিতে এবং পুরস্কার জিততে ফুডপান্ডার অ্যাপ ও ওয়েবসাইটে পেটুক অলিম্পিকস শিরোনামের অধীনে অংশ নেওয়া রেস্তোঁরাগুলোর পুল থেকে প্রতি সপ্তাহে ন্যূনতম আড়াই শ টাকা সমমূল্যর সর্বনিম্ন তিনটি অর্ডার দিতে হবে।প্রতি সপ্তাহে গোল্ড সিলভার এবং ব্রোঞ্জ এই তিনটি বিভাগে বিজয়ীদের বাছাই করা হবে এবং প্রতি বিজয়ীর জন্য রয়েছে আকর্ষণীয় উপহার।প্রতি সপ্তাহে গোল্ড বিভাগে শীর্ষস্থানীয় ৫ জন সর্বোচ্চ অর্ডার প্রদান করা গ্রাহকরা পাঁচটি স্মার্টফোন সিলভার বিভাগে দ্বিতীয় ৮ জন সর্বাধিক অর্ডার করা গ্রাহকরা আটটি স্মার্টওয়াচ এবং ব্রোঞ্জ বিভাগে তৃতীয় ১১ জন সর্বোচ্চ অর্ডারকারী গ্রাহকরা পাবেন ২ হাজার টাকা সমমূল্যর ফুডপ্যান্ডা ভাউচার।এছাড়াও একজন ভাগ্যবান গ্রাহকের জন্য প্রতিযোগিতার সময়সীমা শেষ হওয়ার পরে গ্র্যান্ড প্রাইজ হিসেবে স্যামসাং গ্যালাক্সি এস২১ আল্ট্রা ফাইভজি জেতার সুযোগ থাকছে।গ্র্যান্ড প্রাইজ বিজয়ী নির্বাচনের ক্ষেত্রে প্রস্তাবিত রেস্তোঁরাগুলো থেকে পূর্বের উল্লিখিত ক্যাম্পেইন সময়কালের মধ্যে কোনও গ্রাহকের মোট অর্ডার বিবেচনায় নেয়া হবে। প্রতি সপ্তাহে ফুডপান্ডার ফেসবুক পেজে বিজয়ীদের নাম ঘোষণা করা হবে। এছাড়াও বিজয়ীদের সাথে সরাসরি যোগাযোগ করা হবে এবং ক্যাম্পেইন শেষ হওয়ার পরে বিজয়ীদের মাঝে উপহার বিতরণ করা হবে বলে জানান কর্তৃপক্ষ।