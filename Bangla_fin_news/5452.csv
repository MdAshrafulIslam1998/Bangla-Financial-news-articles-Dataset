Serial,Title,Date,Author,News
5452,বাণিজ্য মেলায় চাহিদার শীর্ষে গৃহস্থালি পণ্য,2016-01-08,অনলাইন ডেস্ক,২১তম ঢাকা আন্তর্জাতিক বাণিজ্য মেলায় ক্রেতাচাহিদার শীর্ষে রয়েছে গৃহস্থালি পণ্য। এর মধ্যে প্লাস্টিক পণ্যের পাশাপাশি রয়েছে প্রেসার কুকার জুস মেকার জুস ব্লেন্ডার ওভেন রাইস কুকার ইস্ত্রি ইন্ডাকশন চুলা ফ্যানসহ নানা ধরনের ইলেক্ট্রনিক ও ইলেক্ট্রিক গৃহস্থালি পণ্য। শুক্রবার মেলা প্রাঙ্গণ ঘুরে ক্রেতাবিক্রেতাদের সঙ্গে কথা বলে এমন তথ্য জানা গেছে।  মেলাকে কেন্দ্র করে পুরো শেরেবাংলা নগরেই আশপাশের রাস্তায় প্রচুর যানজট সৃষ্টি হচ্ছে প্রতিদিনই। সবাই কেনাকাটায় ব্যস্ত। সবার হাতেই নানা ধরনের পণ্য। তবে মেলাফেরত এসব মানুষের হাতের পণ্যের মধ্যে সবচেয়ে বেশি চোখে পড়েছে গৃহস্থালি বিভিন্ন পণ্য। অপরিচিত বিভিন্ন ব্র্যান্ডের পাশাপাশি আরএফএল বেঙ্গল প্লাস্টিক ওয়ালটন সিঙ্গারসহ বিভিন্ন নামিদামি ব্র্যান্ডের পণ্য বেশি বিক্রি হচ্ছে মেলাতে।  পরিবারের সবার জন্যই কোন না কোন পণ্য যেন কিনতেই হবে। তবে রান্না ঘরের জন্য প্লাস্টিক ও ডিজিটাল পণ্য প্রায় সবার হাতেই চোখে পড়ে। প্রযুক্তির উৎকর্ষতায় রান্না ঘরের ঝামেলা থেকে গৃহিণীদের মুক্তি দিতে বিভিন্ন প্যাভেলিয়নে বিক্রি হচ্ছে ইন্ডাকশন চুলা ইলেক্ট্রিক প্রেসার কুকারসহ নানা ধরনের পণ্য।  রাজধানীর শেরেবাংলা নগরে বঙ্গবন্ধু আন্তর্জাতিক সম্মেলন কেন্দ্রের পাশে বাণিজ্য মন্ত্রণালয় ও রফতানি উন্নয়ন ব্যুরো ইপিবি উদ্যোগে ১ জানুয়ারি শুরু হয়েছে মাসব্যাপী ঢাকা আন্তর্জাতিক বাণিজ্য মেলা।