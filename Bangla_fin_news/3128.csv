Serial,Title,Date,Author,News
3128,৯১ ভাগ পারিবারিক ব্যবসা আগামী দুই বছর আরও সম্প্রসারণ হবে,2019-01-31,ইত্তেফাক রিপোর্ট,বাংলাদেশের পারিবারিক ব্যবসা প্রতিষ্ঠানগুলোর ৯১ ভাগ আগামী দুই বছর আরো সম্প্রসারিত হবে বলে পূর্বাভাস দিয়েছে গবেষণা প্রতিষ্ঠান প্রাইস ওয়াটার কুপারস পিডব্লিওসি। বাংলাদেশ ফ্যমিলি বিজনেস সার্ভে শিরোনামে প্রকাশিত এই প্রতিবেদনে বলা হয়েছে দেশের পারিবারিক ব্যবসা প্রতিষ্ঠান যেগুলো প্রথম প্রজন্মের দ্বারা পরিচালিত হচ্ছে সে প্রতিষ্ঠানগুলো আগামী দুই বছর আরো সম্প্রসারিত হবে। নতুন প্রজন্মের হাত ধরে প্রতিষ্ঠানগুলো আরো গতিশীল হবে। এরপরেও দক্ষতা প্রতিযোগিতা বৃদ্ধি জ্বালানি ও কাঁচামালের মূল্যবৃদ্ধির মতো বিষয়গুলো ব্যবসা পরিচালনার জন্য চ্যালেঞ্জ বলে উল্লেখ করা হয়েছে। প্রতিবেদনে পিডব্লিউসি বাংলাদেশের ব্যবস্থাপনা অংশীদার মামুন রশিদ উল্লেখ করেন জাতি গঠন কর্মসংস্থানসহ সম্পদ তৈরিতে বাংলাদেশের পারিবারিক ব্যবসা প্রতিষ্ঠানগুলো গুরুত্বপূর্ণ ভূমিকা রাখছে। সেইসঙ্গে তাদের হাত ধরে বৈদেশিক বিনিয়োগও আসছে।জরিপে উল্লেখ করা হয়েছে বাংলাদেশে মাত্র ৩১ শতাংশ পারিবারিক ব্যবসা প্রতিষ্ঠানে উত্তরাধিকার সূত্রে পাওয়া ব্যবস্থাপনার পরিকল্পনা রয়েছে। ২৫ ভাগ বোর্ড সদস্য নারী থাকলেও ব্যবস্থাপনায় রয়েছে মাত্র ১৪ শতাংশ নারী। দেশে ৭৮ ভাগ পারিবারিক ব্যবসা প্রতিষ্ঠান দাতব্য কার্যক্রমের সঙ্গে যুক্ত রয়েছে। তবে এ ধরনের কার্যক্রমের ফলে আর্থসামাজিক অবস্থার উপর কী প্রভাব পড়ছে সে বিষয়ে খবর রাখে মাত্র ৩৮ ভাগ প্রতিষ্ঠান।আরও পড়ুন ... বিশ্বকাপে পাকিস্তানের অধিনায়ক কেজরিপে উল্লেখ করা হয়েছে বিশ্বব্যাপী ৩০ শতাংশ পারিবারিক ব্যবসা প্রতিষ্ঠান ডিজিটাল প্রযুক্তি নিয়ে ভাবলেও বাংলাদেশে মাত্র ১৯ ভাগ প্রতিষ্ঠান এ বিষয়টি নিয়ে ভাবছে। এ পরিস্থিতিতে দক্ষ ও মেধাবীদের নিয়োগের মাধ্যমে প্রতিষ্ঠানগুলো তাদের ব্যবসায়িক ভিত্তি মজবুত করতে পারে বলে পরামর্শ দেওয়া হয়েছে।ইত্তেফাকআরকেজি