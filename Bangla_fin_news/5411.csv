Serial,Title,Date,Author,News
5411,শীতার্তদের পাশে দাঁড়ানোর আহ্বান গভর্নরের,2016-01-25,ইত্তেফাক রিপোর্ট,কর্পোরেট সামাজিক দায়বদ্ধতা সিএসআর কর্মসূচির আওতায় শীতার্ত মানুষের মাঝে শীতবস্ত্র বিতরণে ব্যাংক ও আর্থিক প্রতিষ্ঠানের প্রতি আহ্বান জানিয়েছেন বাংলাদেশ ব্যাংকের গভর্নর ড. আতিউর রহমান। একই সঙ্গে এ সংক্রান্ত তথ্য কেন্দ্রীয় ব্যাংকে পাঠাতে বলা হয়েছে। সোমবার ব্যাংক ও আর্থিক প্রতিষ্ঠানের এমডিদের চিঠি দিয়ে এ বিষয়ে দ্রুত ব্যবস্থা নিতে বলা হয়েছে।  চিঠিতে সমাজের বিত্তবান ও কর্পোরেট হাউজগুলোকেও শীতার্ত মানুষের পাশে দাঁড়ানোর অনুরোধ করা হয়েছে। এতে বলা হয়েছে প্রতিবছর দেশের উত্তরাঞ্চল চর হাওড় ও নদী ভাঙন এলাকার হতদরিদ্র ও নিম্ন আয়ের মানুষ শীতবস্ত্রের অভাবে কষ্ট পাওয়ার চিত্র পত্রপত্রিকায় দেখা যায়। সামাজিক দায়বদ্ধতার আওতায় অন্যান্যবারের মতো এবারও ব্যাংক ও আর্থিক প্রতিষ্ঠানগুলো দেশের অসহায় শীতার্ত মানুষের মাঝে শীতবস্ত্র কম্বল বিতরণ করবে এটাই প্রত্যাশিত। ব্যাংক হিসাবধারী কোনো পথ শিশু যেন শীতবস্ত্রের অভাবে কষ্ট না পায় তা নিশ্চিত করার নির্দেশনা দেয়া হয়েছে।