Serial,Title,Date,Author,News
3826,ঢাকায় বসছে চামড়া শিল্পের যন্ত্রাংশের প্রদর্শনী,2017-11-13,ইত্তেফাক রিপোর্ট,চামড়াজাত পণ্য ও চামড়া শিল্প সংশ্লিষ্ট আধুনিক যন্ত্রাংশ ও প্রযুক্তি নিয়ে ঢাকায় শুরু হচ্ছে তিন দিনের আন্তর্জাতিক প্রদর্শনী। বসুন্ধরা আন্তর্জাতিক কনভেনশন সিটিতে আগামী বৃহস্পতিবার থেকে শনিবার পর্যন্ত চলবে লেদারটেক বাংলাদেশের পঞ্চম আসর। প্রতিদিন সকাল ১১টা থেকে সন্ধ্যা ৭টা পর্যন্ত সবার জন্য তা উন্মুক্ত থাকবে।  গতকাল রবিবার রাজধানীর একটি হোটেলে সংবাদ সম্মেলনে এ আয়োজনের বিস্তারিত তুলে ধরেন প্রদর্শনীর দায়িত্বে থাকা আসক ট্রেড অ্যান্ড এক্সিবিশন্স লিমিটেডের পরিচালক টিপু সুলতান ভূঁইয়া।  তিনি জানান এবারের প্রদর্শনীতে ১৫টি দেশের ২৫০টি প্রতিষ্ঠান চামড়া চামড়াজাত পণ্য ও ফুটওয়্যার শিল্প সংশ্লিষ্ট মেশিনারি কম্পোনেন্ট কেমিক্যাল ও অ্যাক্সেসরিজ উপস্থাপন করবে।  অংশগ্রহণকারী প্যাভিলিয়নগুলোর একটি বড় অংশ জুড়ে থাকবে ভারত ও চীনের বিভিন্ন কোম্পানি। এছাড়া যুক্তরাজ্য ইতালি জার্মানি সিঙ্গাপুর জাপান তাইওয়ান ভিয়েতনাম মিশর তুরস্ক কোরিয়া শ্রীলংকা ও হংকংয়ের কোম্পানি এতে অংশ নেবে।  সংবাদ সম্মেলনে প্রদর্শনীর পৃষ্ঠপোষক লেদারগুডস অ্যান্ড ফুটওয়্যার ম্যানুফ্যাকচারার্স অ্যান্ড এক্সপোর্টারস অ্যাসোসিয়েশন অব বাংলাদেশের এলএফএমইএবি সভাপতি সাইফুল ইসলাম ও নির্বাহী পরিচালক কাজী রওশন আরা উপস্থিত ছিলেন।  ইত্তেফাকএমআর