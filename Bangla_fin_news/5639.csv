Serial,Title,Date,Author,News
5639,ভোগ্যপণ্যের উদীয়মান বাজার বাংলাদেশ,2015-10-22,ইত্তেফাক রিপোর্ট,বাংলাদেশ বিশ্বের অন্যতম দেশ যেখানে ব্যবসার সুযোগ ক্রমবর্ধমান হারে বৃদ্ধি পাচ্ছে। ভোক্তার সংখ্যাও বাড়ছে সমানতালে। প্রতিবছর ২০ লাখ মানুষ মধ্যম আয়ে উত্তীর্ণ হচ্ছে ও সঙ্গে বাড়ছে ধনী ভোক্তার সংখ্যাও। যারা ভবিষ্যতের ব্যাপারে খুবই আশাবাদী বিদেশি ব্র্যান্ডকে মূল্য দেয় ও প্রযুক্তিগত সব সুবিধা পাওয়ার বিষয়ে তাদের দৃষ্টিভঙ্গি খুবই ইতিবাচক।  বোস্টন কনসাল্টিং গ্রুপের বিসিজি সেন্টার ফর কাস্টমার ইনসাইট দ্য সার্জিং কনজ্যুমার মার্কেট নোবডি স জরিপ প্রতিবেদনে এসব তথ্য জানানো হয়েছে। বৃহস্পতিবার রাজধানীর গুলশানে গার্ডেনিয়া গ্র্যান্ড হলে অনুষ্ঠানিকভাবে এমন তথ্যবহুল প্রতিবেদন প্রকাশ করে বিসিজি।  অনুষ্ঠানে প্রধান অতিথির বক্তব্যে তথ্য ও যোগাযোগ প্রযুক্তি বিভাগের প্রতিমন্ত্রী জুনাইদ আহমেদ পলক বলেন বাংলাদেশে তথ্য যোগাযোগ প্রযুক্তি ও অর্থনীতি দ্রুত এগিয়ে যাচ্ছে। প্রধানমন্ত্রী শেখ হাসিনা অর্থনৈতিক উন্নয়ন ও ডিজিটাল বাংলাদেশ গড়ার বিষয়টি গুরুত্ব দিচ্ছেন।  বিশেষ অতিথি বক্তব্যে বিসিজির সহযোগী ও এ গবেষণা প্রতিবেদনের সহ রচয়িতা জারিফ মুনির বলেন বাংলাদেশের বাজার এশিয়ার অন্যান্য দেশের বাজারগুলোর মধ্যে সবচেয়ে প্রবাহশীল। কিন্তু এ বাজারে এখন পর্যন্ত বেশিরভাগ ভোগ্যপণ্য প্রতিষ্ঠানগুলোর নজরে আসেনি। যেসব প্রতিষ্ঠান এ বাজারে অবস্থান নিতে আসবে তারা একটি দীর্ঘস্থায়ী প্রতিযোগিতামূলক বাজার সৃষ্টির সুযোগ পাবেন।