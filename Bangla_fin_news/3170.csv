Serial,Title,Date,Author,News
3170,বছরের শেষ ৪ দিন বন্ধ থাকবে ব্যাংক,2018-12-25,ইত্তেফাক রিপোর্ট,সাপ্তাহিক ছুটি একাদশ জাতীয় সংসদ নির্বাচনের সাধারণ ছুটি এবং ব্যাংক হলিডে মিলিয়ে ২৮ থেকে ৩১ ডিসেম্বর টানা চারদিন ব্যাংক বন্ধ থাকবে। একইসঙ্গে শেয়ারবাজারও বন্ধ থাকবে এই চারদিন। আর আজ খ্রিষ্টান ধর্মাবলম্বীদের সবচেয়ে বড় ধর্মীয় উৎসব বড়দিন উপলক্ষে সাধারণ ছুটির কারণে ব্যাংক বন্ধ থাকছে। ফলে এবার বছর শেষের আগেই ব্যাংকিং ও শেয়ারবাজারের লেনদেন শেষ করতে হবে। তাই আগামী বৃহস্পতিবার ২৭ ডিসেম্বর বছরের হিসাব শেষ ব্যাংক ক্লোজিং করতে হবে। এ দিন স্বাভাবিক লেনদেনও চলবে।বাংলাদেশ ব্যাংকের ডিপার্টমেন্ট অব অফসাইট সুপারভিশন এর প্রজ্ঞাপনে বলা হয়েছে আগামী ৩০ ডিসেম্বর একাদশ জাতীয় সংসদ নির্বাচনের ভোট গ্রহণ উপলক্ষে সারা দেশের তফসিলি ব্যাংকসমূহ বন্ধ থাকবে। আর ২৮ ও ২৯ ডিসেম্বর যথাক্রমে শুক্র ও শনিবার। এ ছাড়া ৩১ ডিসেম্বর ব্যাংক হলিডে। ফলে ছুটি শেষে ২০১৯ সালের ১ জানুয়ারি ব্যাংক খুলবে।সাধারণত ৩১ ডিসেম্বর ব্যাংকগুলো বার্ষিক আর্থিক হিসাব শেষ করে। এদিনে বিভিন্ন শাখা থেকে পাঠানো হিসাব একত্রিত করে বার্ষিক আর্থিক হিসাব বিবরণী বা ব্যালান্স শিট প্রস্তুত করা হয়। হিসাব মিলাতে ব্যস্ত কর্মকর্তারা কোনো ধরনের লেনদেন করেন না। আর শেয়ারবাজারের লেনদেন যেহেতু ব্যাংকের সঙ্গে সম্পর্কিত ফলে এদিন শেয়ারবাজারের লেনদেনও বন্ধ রাখা হয়।আরো পড়তে পারেন ...এবছর ব্যাংক ক্লোজিং ২৭ ডিসেম্বরজাতীয় সংসদ নির্বাচন উপলক্ষে এবার তফসিলি ব্যাংকগুলোর হিসাব ক্লোজিংয়ের তারিখ পরিবর্তন করা হয়েছে। ২৭ ডিসেম্বর হবে ব্যাংক ক্লোজিং। তবে ব্যাংক হলিডে ঠিক থাকছে।ইত্তেফাকমোস্তাফিজ