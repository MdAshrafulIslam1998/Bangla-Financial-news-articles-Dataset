Serial,Title,Date,Author,News
3062,নীডস্ ফ্যাশনের বিরুদ্ধে সাড়ে ৩ কোটি টাকার শুল্কফাঁকির মামলা,2019-03-29,অনলাইন ডেস্ক,বন্ডেড সুবিধার অপব্যবহারের মাধ্যমে শুল্ক ফাঁকি প্রতিরোধ এবং দেশীয় শিল্প সংরক্ষণে বিশেষ অভিযান পরিচালনা করছে ঢাকার কাস্টমস বন্ড কমিশনারেট। তারই ধারাবাহিকতায় শুল্কমুক্তভাবে আমদানিকৃত কাঁচামাল রপ্তানিতব্য পণ্য উৎপাদনে ব্যবহারের পরিবর্তে চোরাইপথে খোলাবাজারে বিক্রয় করার অভিযোগে রাজধানীর দারুস সালাম রোড মিরপুরে অবস্থিত মেসার্স নীডস্ ফ্যাশন প্রাইভেট লিমিটেড নামক প্রতিষ্ঠানের বিরুদ্ধে ৩ কোটি ৪২ লাখ টাকা শুল্ক ফাঁকির অভিযোগে ২টি কাস্টমস বিভাগীয় মামলা দায়ের করা হয়েছে।গোপন সংবাদের ভিত্তিতে গত ১৬ মার্চ এ দপ্তরের উপ কমিশনার রেজভী আহমেদ এবং নাজিউর রহমানের নেতৃত্বে ২টি প্রিভেন্টিভ টিম প্রতিষ্ঠানটিতে অভিযান চালায়। অভিযানকালে প্রতিষ্ঠানটির ওয়্যারহাউজে মজুদ পণ্য ইনভেন্টরি এবং নথিপত্র আটকপূর্বক যাচাই করা হয়। সুনির্দিষ্ট আমদানি বিল অব এন্ট্রি ধরে যাচাইকালে দেখা যায় প্রতিষ্ঠানটি বন্ডেড সুবিধায় শুল্কমুক্তভাবে বিপুল পরিমাণ ফেব্রিক্স আমদানি করলেও সেগুলো ওয়্যারহাউজে প্রবেশ না করিয়েই সরাসরি চোরাই বাজারে বিক্রয় করে দিয়েছে। এ ছাড়া মজুদ পণ্যের হিসাবেও ব্যাপক গড়মিল পাওয়া যায়।আরও পড়ুন ...মোহাম্মদপুরে ট্রাকের ধাক্কায় ২ মোটরসাইকেল আরোহী নিহতসার্বিক অনুসন্ধান শেষে বন্ড সুবিধার অপব্যবহার ও শুল্ক ফাঁকির পৃথক ২টি অভিযোগে যথাক্রমে ২ কোটি ৮০ লাখ টাকা এবং ৬২ লাখ টাকা ফাঁকির অভিযোগে পৃথক ২টি মামলা দায়ের করা হয়। এছাড়া প্রতিষ্ঠানটির শুল্ক ফাঁকির সূত্র ধরে সমজাতীয় অন্যান্য প্রতিষ্ঠানের বন্ডিং কার্যক্রম খতিয়ে দেখা হচ্ছে। এ ধরনের অভিযান অব্যাহত থাকবে।ইত্তেফাকএমআই