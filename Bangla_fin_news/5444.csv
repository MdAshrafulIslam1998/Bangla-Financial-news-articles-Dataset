Serial,Title,Date,Author,News
5444,স্বর্ণের দাম বাড়ল ভরিতে ১ হাজার ২২৫ টাকা,2016-01-11,ইত্তেফাক রিপোর্ট,ভরি প্রতি স্বর্ণের দাম বাড়িয়েছে বাংলাদেশ জুয়েলারি সমিতি বাজুস। সব ধরনের স্বর্ণভরিতে ১ হাজার ২২৫ টাকা পর্যন্ত বাড়ানো হয়েছে। বুধবার থেকে এই দাম কার্যকর হবে। সোমবার বাজুসের এক সংবাদ বিজ্ঞপ্তিতে এই তথ্য জানানো হয়েছে।  নতুন মূল্যে ২২ ক্যারেটের প্রতি ভরি স্বর্ণ বিক্রি হবে ৪২ হাজার ৫১৫ টাকায়। এর আগে দাম ছিল ৪১ হাজার ২৯০ টাকা।  নতুন মূল্য তালিকায় ২১ ক্যারেটের স্বর্ণ প্রতি ভরি বিক্রি হবে ৪০ হাজার ৪১৫ টাকায়। বর্তমান দাম ৩৯ হাজার ১৯১ টাকা।  ১৮ ক্যারেটের স্বর্ণ ভরি প্রতি বিক্রি হবে ৩৩ হাজার ৭৬৭ টাকায়। মঙ্গলবার পর্যন্ত এই মানের স্বর্ণের দাম থাকবে ৩২ হাজার ৫৪২ টাকা। আর সনাতন পদ্ধতির ভরি প্রতি স্বর্ণ বিক্রি হবে ২২ হাজার ৬৮৬ টাকা। বর্তমান দাম ২১ হাজার ৪৬১ টাকা।  এদিকে রুপার দাম প্রতি ভরিতে বেড়েছে ৫৮ টাকা। নতুন দামে রুপা ভরি প্রতি বিক্রি হবে ৯৩৩ টাকায়। আগে এর দাম ছিল ৮৭৪ টাকা।