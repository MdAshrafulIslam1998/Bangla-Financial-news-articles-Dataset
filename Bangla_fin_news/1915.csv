Serial,Title,Date,Author,News
1915,পেঁয়াজ আমদানিতে নেওয়া যাবে বৈদেশিক ঋণ,2020-09-22,ইত্তেফাক রিপোর্ট,পেঁয়াজের বাজারে সরবারহ স্বাভাবিক রাখতে এবার বৈদেশিক মুদ্রার ঋণ নেওয়ার সুযোগ দিলে কেন্দ্রীয় ব্যাংক। আমদানিকারকরা ঋণপত্রের এলসি বিপরীতে ৯০ দিন মেয়াদি এই বায়ার্স ক্রেডিট নিতে পারবে। সোমবার এ সংক্রান্ত সার্কুলার জারি করেছে কেন্দ্রীয় ব্যাংক। সূত্র জানায় সাধারণত শিল গুখাতের মূলধনি যন্ত্রপাতি ও কাঁচামাল আমদানিতে বায়ার্স ক্রেডিট পান আমদানিকারকরা। এই ঋণের সুদহার হার সর্বোচ্চ ৬ শতাংশ। কিন্তু বাণিজ্যিক পণ্য আমদানিতে বায়ার্স ক্রেডিট নেওয়ার সুযোগ নেই। পেঁয়াজ আমদানি প্রক্রিয়া সহজ করতে এক্ষেত্রে সুযোগ দিল কেন্দ্রীয় ব্যাংক। এর আগে ন্যূনতম মার্জিনে এলসি খোলার সুযোগ দেওয়া হয়েছে। এ ছাড়া ৫ শতাংশ আরোপিত শুল্ক আগামী মার্চ পর্যন্ত প্রত্যাহার করা হয়েছে।কেন্দ্রীয় ব্যাংকের সার্কুলারে বলা হয়েছে বাজারে সরবারহ বৃদ্ধি করে দাম নিয়ন্ত্রণের জন্য বায়ার্স ক্রেডিট নেওয়া যাবে। তবে পেঁয়াজের ক্ষেত্রে এ ঋণের মেয়াদ হবে সর্বোচ্চ ৯০ দিন। আগামী ৩১ ডিসেম্বর পর্যন্ত ঋণ নেওয়ার সুযোগ পাবেন পেঁয়াজ আমদানিকারকরা।ইত্তেফাকজেডএইচডি