Serial,Title,Date,Author,News
2392,রাজধানীতে শুরু হতে যাচ্ছে ইউএস ট্রেড শো,2020-02-24,অনলাইন ডেস্ক,রাজধানীর সোনারগাঁও হোটেলে তিন দিনব্যাপী ২৭ তম ইউএস ট্রেড শো শুরু হতে যাচ্ছে।২৭ থেকে ২৯ ফেব্রুয়ারি এই প্রদর্শনী হবে। প্রদর্শনীতে যুক্তরাষ্ট্রের ৪৮টি কোম্পানি তাদের পণ্য ও সেবা প্রদর্শন করবে।যুক্তরাষ্ট্র দূতাবাস ও বাংলাদেশ আমেরিকান চেম্বার অব কমার্স অ্যামচ্যাম যৌথভাবে এই প্রদর্শনীর আয়োজন করছে। সোমবার ঢাকাস্থ মার্কিন দূতাবাস এক প্রেস বিজ্ঞপ্তিতে এ তথ্য জানিয়েছে।বিজ্ঞপ্তিতে বলা হয় ইউএস ট্রেড শো আয়োজনে বাংলাদেশে আমেরিকান চেম্বার অব কমার্সের সঙ্গে অংশীদার হতে পেরে ঢাকাস্থ যুক্তরাষ্ট্রের দূতাবাস আনন্দিত।প্রদর্শনীতে বাংলাদেশি ভোক্তাদের জন্য যুক্তরাষ্ট্রের ব্যবসা প্রতিষ্ঠানগুলো যেসব উচ্চ মানের সর্বাধুনিক আমেরিকান পণ্য ও সেবা সরবরাহ করতে পারে এই ট্রেড শোতে সেগুলো তুলে ধরা হবে।জ্বালানি কৃষিযান্ত্রিকীকরণ এবং খাদ্য ও পানীয় খাতসহ বিভিন্ন খাতে বাংলাদেশে সক্রিয় যুক্তরাষ্ট্রের ৪৮টি কোম্পানি এখানে তাদের পণ্য ও সেবা প্রদর্শন করবে।ট্রেড শো চলাকালীন যুক্তরাষ্ট্রের দূতাবাস চারটি তথ্যবহুল সেমিনারের আয়োজন করবে। ২৮ ফেব্রুয়ারি বিকাল ৪টায় ব্যবসায়ী বিনিয়োগকারী এবং ওয়ার্ক ভিসাসহ বিভিন্ন ধরনের ভিসা প্রক্রিয়াকরণ নিয়ে দূতাবাস কর্মকর্তারা আলোচনা করবেন।এরপর বিকাল ৫টা ১৫ মিনিটে থাকবে যুক্তরাষ্ট্রে অধ্যয়নবিষয়ক বিনামূল্যের পরামর্শ সেবা বিষয়ক একটি অধিবেশন। ২৯ ফেব্রুয়ারি বিকাল ৩টায় যুক্তরাষ্ট্রের আন্তর্জাতিক উন্নয়ন বিষয়ক সংস্থা ইউএসএআইডি বাংলাদেশে বেসরকারি খাতের সুযোগসমূহ শিরোনামে একটি আলোচনার আয়োজন করবে। বিকাল ৫টায় যুক্তরাষ্ট্র সরকার ও বেসরকারি খাতের প্রতিনিধিরা আমেরিকার ভারতপ্রশান্ত মহাসাগরীয় অর্থনৈতিক বিষয়ে আলোচনা করবেন।ইত্তেফাকজেডএইচ