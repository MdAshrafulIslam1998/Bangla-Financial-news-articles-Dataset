Serial,Title,Date,Author,News
6625,প্রবৃদ্ধির জন্য ৬টি বিষয়কে গুরুত্ব দিলো আইএমএফ,2015-03-04,ইত্তেফাক রিপোর্ট,বাংলাদেশের মোট দেশজ উত্পাদনে জিডিপি প্রবৃদ্ধির জন্য ৬টি বিষয়কে সর্বাধিক গুরুত্ব উল্লেখ করেছে আন্তর্জাতিক মুদ্রা তহবিলের আইএমএফ প্রতিনিধিরা। এগুলো হলো গুরুত্বপূর্ণ অবকাঠামো খাত প্রয়োজনীয় জমির প্রাপ্যতা আর্থিক খাতে ঝুঁকিমোকাবেলার ব্যবস্থাপনা রাজস্ব আহরণ বাড়ানো জ্বালানি ও বিদ্যুৎ সংক্রান্ত কার্যকর নীতিমালা প্রণয়ন ও বাস্তবায়ন এবং জলবায়ু পরিবর্তনকে মোকাবেলা করা। এর পাশাপাশি এমডিজি পরবর্তী লক্ষ্যমাত্রা কিভাবে মোকাবেলা করবে তার উপরই নির্ভর করছে দেশের সামগ্রিক অর্থনৈতিক স্থিতিশীলতা। বুধবার আইএমএফএর উচ্চ পর্যায়ের এক প্রতিনিধি দলের সাথে বৈঠক শেষে এ তথ্য জানান পরিকল্পণামন্ত্রী আহম মুস্তফা কামাল। আইএমএফএর এশিয়া প্রশান্ত মহাসাগারীয় অঞ্চলের ডেপুটি ডিভিশন চিফ রডরিগো কুবেরোর নেতৃত্বে পরিকল্পণামন্ত্রালয়ে অনুষ্ঠিত এ বৈঠকে আরও উপস্থিত ছিলেন আইএমএফএর বাংলাদেশের আবাসিক প্রতিনিধি স্টেলা ক্যন্দেরাসহ উচ্চ পর্যায়ের কর্মকর্তাবৃন্দ। আইএমএফ প্রতিনিধিবৃন্দ এ সময় উল্লেখ করেন বাংলাদেশের প্রয়োজন উল্লিখিত ছয়টি বিষয়ে সার্বিক সফলতাকে আরও বাড়ানো। এর মাধ্যমে সরাসরি বৈদেশিক বিনিয়োগ বাড়ানো সম্ভব। বিশেষ করে জমির প্রাপ্যতা বাংলাদেশে সরাসরি বৈদেশিক বিনিয়োগে অন্যতম প্রধান বাধা। আইএমএফ মনে করে বাংলাদেশ অবকাঠামো খাতে যেভাবে এগুচ্ছে তা অচিরেই শিল্প বিনিয়োগকে আকর্ষণ করবে। তবে ভূমির প্রাপ্যতার বিষয়টিসহ আর্থিক খাতে সংস্কার সরকারকে প্রাধান্য দিয়ে দেখতে হবে। সভায় পরিকল্পনা সচিব সফিকুল আজম পরিকল্পনা কমিশনের সদস্য ড. শামসুল আলমসহ মন্ত্রণালয়ের ঊর্ধ্বতন কর্মকর্তাগণ উপস্থিত ছিলেন।