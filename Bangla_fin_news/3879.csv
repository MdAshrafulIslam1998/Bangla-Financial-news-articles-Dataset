Serial,Title,Date,Author,News
3879,ভারত থেকে এক লাখ টন সিদ্ধ চাল কিনবে সরকার,2017-10-19,অনলাইন ডেস্ক,ভারত থেকে এক লাখ টন ননবাসমতি সিদ্ধ চাল আমদানি করবে সরকার। গতকাল বুধবার সচিবালয়ে সরকারি ক্রয় সংক্রান্ত মন্ত্রিসভা কমিটির সভায় এ সংক্রান্ত একটি ক্রয় প্রস্তাব অনুমোদন দেওয়া হয়েছে। বৈঠকে সভাপতিত্ব করেন শিল্পমন্ত্রী আমির হোসেন আমু।  বৈঠক শেষে মন্ত্রিপরিষদ বিভাগের অতিরিক্ত সচিব মোস্তাফিজুর রহমান সাংবাদিকদের জানান প্রতি টন ৪৫৫ মার্কিন ডলার হিসেবে ১ লাখ টন চাল আমদানি করতে বাংলাদেশি টাকায় খরচ হবে ৩৭৭ কোটি ৬৪ লাখ টাকা।  তিনি আরো জানান ঋণপত্র খোলার ৬০ দিনের মধ্যে পুরো চাল সরবরাহ করবে ভারত।  ইত্তেফাকএমআর