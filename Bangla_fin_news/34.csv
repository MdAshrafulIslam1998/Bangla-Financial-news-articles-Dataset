Serial,Title,Date,Author,News
34,হিলি দিয়ে ভারত থেকে চাল আমদানি শুরু,2022-07-23,হাকিমপুর দিনাজপুর সংবাদদাতা,দীর্ঘ ১০ মাস বন্ধ থাকার পর দিনাজপুরের হাকিমপুর উপজেলার হিলি স্থলবন্দর দিয়ে ভারত থেকে চাল আমদানি শুরু হয়েছে। শনিবার ২৩ জুলাই দুপুর ১টায় আমদানি করা চালবাহী ভারতীয় ট্রাকগুলি বন্দরে প্রবেশ করে। হিলি স্থলবন্দরের বেসরকারী অপারেটর পানামা হিলি পোর্টের জনসংযোগ কর্মকর্তা সোহরাব হোসেন মল্লিক জানান সরকার দেশে চালের সরবরাহ ও দাম স্বাভাবিক রাখতে শুল্ক কমিয়ে ভারত থেকে চাল আমদানি করার সিদ্ধান্ত নেয়। এর ফলে শনিবার থেকে হিলি স্থলবন্দর দিয়ে ভারত থেকে চাল আমদানি শুরু হয়েছে। নওগাঁর এ. কে. ট্রেডিং নামে আমদানিকারক প্রতিষ্ঠান এসব চল আমদানি করছেন। গত বছরের ৩১ আগস্ট থেকে এই বন্দর দিয়ে চাল আমদানি বন্ধ ছিল। হিলি স্থল শুল্ক ষ্টেশনের রাজস্ব কর্মকর্তা নুরল আলম খান জানান শনিবার থেকে এই বন্দর দিয়ে দেশে চাল আমদানি শুরু হয়েছে। আমদানিকারকেরা ২৫ শতাংশ শুল্ক দিয়ে চাল আমদানি করছেন।