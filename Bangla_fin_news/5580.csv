Serial,Title,Date,Author,News
5580,দেড় ঘণ্টা বিলম্বে ডিএসইর লেনদেন শুরু,2015-11-22,ইত্তেফাক রিপোর্ট,কারিগরি ত্রুটি সারিয়ে তোলার পর নির্ধারিত সময়ের দেড় ঘণ্টা বিলম্বে লেনদেন শুরু হয়েছে দেশের প্রধান শেয়ারবাজার ঢাকা স্টক এক্সচেঞ্জে ডিএসই। রবিবার সপ্তাহের প্রথম কর্মদিবসেই কারিগরি ত্রুটির কারণে লেনদেন শুরু করা যায়নি ডিএসইতে।  ডিএসইর জনসংযোগ বিভাগের উপমহাব্যবস্থাপক শফিকুর রহমান বলেন প্রকৌশলীরা ত্রুটি সারিয়ে তোলার পর বেলা ১২টা থেকে লেনদেন শুরু হয়েছে। চলবে বিকাল ৪টা পর্যন্ত।  সকালে ওয়েবসাইটে ঘোষণা দিয়ে কারিগরি ত্রুটির কারণে লেনদেন শুরুতে বিলম্ব হওয়ার কথা জানায় ডিএসই।  সাধারণত সকাল সাড়ে ১০টা থেকে লেনদেন শুরু হয় পুঁজিবাজারে। কিন্তু কারিগরি ত্রুটির কারণে বেলা ১২টা পর্যন্ত ডিএসইর ওয়েবসাইটে সূচকের ঘরগুলো শূন্য ছিল।