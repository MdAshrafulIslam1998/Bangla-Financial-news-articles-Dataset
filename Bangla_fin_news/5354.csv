Serial,Title,Date,Author,News
5354,পোশাক শ্রমিকদের আর্থিক অন্তর্ভুক্তি নিয়ে মেটলাইফ ও সুইসের চুক্তি,2016-02-10,অনলাইন ডেস্ক,সম্প্রতি রাজধানীর গুলশানের রেডিয়াস সেন্টারে যৌথভাবে বাংলাদেশে তৈরি পোশাক শিল্পে শ্রমিকদের জন্য আর্থিক অন্তর্ভুক্তি শীর্ষক প্রকল্পের উদ্বোধন করলো মেটলাইফ ফাউন্ডেশন ও সুইস কন্ট্যাক্ট।  উদ্বোধনী অনুষ্ঠানে বাংলাদেশে আর্থিক অন্তর্ভুক্তির সম্ভাবনা ও চ্যালেঞ্জ নিয়ে আলোচনা সভা অনুষ্ঠিত হয়। অনুষ্ঠানে মেটলাইফের শীর্ষস্থানীয় কর্মকর্তাদের মধ্যে উপস্থিত ছিলেন প্রতিষ্ঠানটির হেড অব ডেজিগনেটেড মার্কেটস অ্যান্ড হেলথ এশিয়া ডা. নির্মলা মেনন এবং রিজিওনাল সিনিয়র ভাইস প্রেসিডেন্ট হেড অব বাংলাদেশ নেপাল অ্যান্ড মায়ানমার মো. নূরুল ইসলাম। সুইস কন্ট্যাক্টের প্রতিনিধিদের মধ্যে উপস্থিত ছিলেন প্রতিষ্ঠানটির হেড অব পোর্টফোলিও অ্যান্ড কোয়ালিটি অনির্বাণ ভৌমিক। মেটলাইফ ফাউন্ডেশনের সহযোগী প্রতিষ্ঠানের প্রতিনিধিদের মধ্যে উপস্থিত ছিলেন কনসার্ন ওয়ার্ল্ডওয়াইডের কান্ট্রি ডিরেক্টর এ কে এম মূসা এফআইভিডিবির ডিরেক্টর বজলে মুস্তাফা রাজী ব্যুরো বাংলাদেশের ডিএফএস প্রকল্পের অপারেশন ম্যানেজার মো. মোস্তফা কামাল হ্যাবিটাট ফর হিউম্যানিটির ভলান্টিয়ার এনগেজমেন্ট অ্যান্ড কমিউনিকেশনের ম্যানেজার রকি রায় এবং সাজিদা ফাউন্ডেশনের এক্সিকিউটিভ ডিরেক্টর জাহিদা ফিজ্জা কবির।  আলোচনা সভায় বাংলাদেশে মেটলাইফ ফাউন্ডেশনের আর্থিক সহায়তায় বিভিন্ন প্রকল্প ও উদ্যোগ এবং বাংলাদেশে আর্থিক অন্তর্ভুক্তির সফলতা ও চ্যালেঞ্জ নিয়ে আলোচনা করা হয়। ডা. নির্মলা মেনন বাংলাদেশে আর্থিক অন্তর্ভুক্তির প্রত্যাশা ও সম্ভাবনা নিয়ে কথা বলেন। তিনি মেটলাইফ ফাউন্ডেশনের সহযোগী প্রতিষ্ঠান ও অন্যান্য স্টেক হোল্ডারদের তাদের ধারাবাহিক সহায়তার জন্য ধন্যবাদ জানান।  অনুষ্ঠানে ডা. মেনন তার বক্তব্যে বলেন মেটলাইফ ফাউন্ডেশনের আর্থিক অন্তর্ভুক্তি কার্যক্রমের ভবিষ্যৎ রূপরেখা প্রনয়ণ ও উপলব্ধির জন্য আমি আমাদের উন্নয়ন সহযোগিদের ধন্যবাদ জানাতে চাই। আমি আপনাদের কাজ সম্পর্কে জানতে পেরে সম্মানিত বোধ করছি। আপনাদের প্রতিদিনের কাজ মানুষের জীবনে ইতিবাচক পার্থক্য বয়ে আনে। আপনারা দরিদ্র ও অতি দরিদ্রদের জীবনের মানোন্নয়ন মূলক কাজের মাধ্যমে আমাদের আশাকে প্রতিনিয়ত জাগিয়ে রেখেছেন।