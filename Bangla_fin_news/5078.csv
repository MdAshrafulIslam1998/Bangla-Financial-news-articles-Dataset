Serial,Title,Date,Author,News
5078,বাংলাদেশ ও ভারতের বাণিজ্যিক দুর্বলতা অপসারণ করতে হবে,2016-06-04,অনলাইন ডেস্ক,শিল্পমন্ত্রী আমির হোসেন আমু বলেছেন বাংলাদেশ ও ভারতের মধ্যে ব্যবসাবাণিজ্য বৃদ্ধির জন্য বিদ্যমান বাণিজ্যিক অবকাঠামোগত দুর্বলতা অপসারণ করতে হবে।  তিনি ভারতের ত্রিপুরা রাজ্যের আগরতলায় অনুষ্ঠিত ইনভেস্ট ত্রিপুরা শীর্ষক বিনিয়োগ সম্মেলনের উদ্বোধনী অনুষ্ঠানে বক্তৃতাকালে শনিবার এ কথা বলেন। এ লক্ষ্যেআমু বলেনস্থল বন্দরগুলোতে আধুনিক লজিস্টিক ও গুদাম সুবিধা গড়ে তোলার পাশাপাশি ম্যানুয়াল কাস্টমস কার্যক্রমের পরিবর্তে স্বয়ংক্রিয় ক্লিয়ারেন্স পদ্ধতি চালু করতে হবে। বন্দর সংলগ্ন স্থানে মান সম্পর্কিত পরীক্ষাগার স্থাপনের মাধ্যমে নিরাপত্তার অজুহাতে পণ্য পরীক্ষণের নামে অযথা সময়ক্ষেপণের প্রবণতা পরিহার করার তিনি পরামর্শ দেন।  অ্যাসোসিটেড চেম্বার্স অব কমার্স অ্যান্ড ইন্ডাস্ট্রি অব ইন্ডিয়া এ সম্মেলন আয়োজন করে। ত্রিপুরা রাজ্যের মুখ্যমন্ত্রী মানিক সরকার এতে প্রধান অতিথি ছিলেন। সম্মেলনে অন্যান্যের মধ্যে ভারত সরকারের উত্তরপূর্বাঞ্চলীয় অঞ্চলের উন্নয়ন বিষয়ক প্রতিমন্ত্রী ড. জিতেন্দ্র সিং ত্রিপুরা রাজ্যের শিল্প ও বাণিজ্যমন্ত্রী তপন চক্রবর্তীসহ ভারতে নিযুক্ত বিভিন্ন দেশের রাষ্ট্রদূত সরকারি ঊর্ধ্বতন কর্মকর্তা শিল্প উদ্যোক্তা ও ব্যবসায়ী নেতারা অংশ নেন।  আমির হোসেন আমু বলেন বাংলাদেশ ভারতের আধুনিক প্রযুক্তিভিত্তিক মাঝারি ও ভারি শিল্পের অংশীদার হতে ইচ্ছুক। শিল্পায়নে ভারতীয় ব্যবসায়ী সমাজ এগিয়ে এলে দুদেশের মাঝে বিরাজমান বৈদেশিক বাণিজ্যের ভারসাম্যহীনতা ধীরে ধীরে কমে আসবে।  তিনি ভারতের সাথে বাণিজ্য ঘাটতি কমাতে পণ্যের গুণ ও মানসম্পর্কিত অশুল্ক প্রতিবন্ধকতা দূরীকরণ সমন্বিত আন্তঃসীমানা ব্যবস্থাপনা জোরদার এবং প্যারাট্যারিফ ও ননট্যারিফ প্রতিবন্ধকতা পরিহারের জন্য দুদেশের পক্ষ থেকেই আন্তরিক উদ্যোগ গ্রহণের ওপর জোর দেন।  শিল্পমন্ত্রী বলেন ভারতের উত্তরপূর্বাঞ্চল বাংলাদেশ এবং ভারতের অন্যান্য দেশের সাথে কার্যকর কানেকটিভিটি জোরদারে বাংলাদেশ আন্তরিকভাবে কাজ করছে। উত্তরপূর্বাঞ্চলীয় রাজ্যগুলোর সাথে নতুন সড়ক ও রেল যোগাযোগ স্থাপনের উদ্যোগ নেয়া হয়েছে। নতুন ল্যান্ড কাস্টমস স্টেশনল্যান্ড পোর্ট স্থাপন ও পুরাতনগুলো পুনরায় চালু হচ্ছে। ফেনী নদীর ওপর সেতু নির্মাণ এবং বাংলাদেশের আখাউড়া ও ভারতের আগরতলার মধ্যে রেল যোগাযোগ স্থাপনের কাজ চলছে। এছাড়া রামগড়সাব্রুম এবং দিমাগিরিতেগামুখ বর্ডার পয়েন্টের উন্নয়ন কাজও এগিয়ে চলছে বলে তিনি উল্লেখ করেন।