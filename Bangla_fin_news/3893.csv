Serial,Title,Date,Author,News
3893,বাজারদর  পেঁয়াজের ঝাঁজের সঙ্গে সবজির চড়া দাম,2017-10-13,ইত্তেফাক রিপোর্ট,আবারও বেড়েছে পেঁয়াজের ঝাঁজ। গত এক সপ্তাহের ব্যবধানে প্রতি কেজি পেঁয়াজে দাম বেড়েছে ১২ থেকে ১৫ টাকা। এছাড়া চড়া সবজির দাম। ৫০ টাকা কেজির নীচে কোন সবজি নেই বললেই চলে। ফলে ভোগান্তিতে পড়েছে স্বল্প আয়ের মানুষ। শুক্রবার রাজধানীর কাওরানবাজার ও নিউমার্কেটসহ কয়েকটি বাজারে খোঁজ নিয়ে বিভিন্ন নিত্যপণ্যের দামের এ চিত্র পাওয়া যায়।  ব্যবসায়ীরা বলেছেন ভারতে পেঁয়াজের দাম বেড়ে যাওয়ায় দেশের বাজারেও দাম বেড়েছে নিত্যপ্রয়োজনীয় এ পণ্যটির। এছাড়া এবার বন্যা ও অতিবৃষ্টির কারণে অনেক সবজি ক্ষেত নষ্ট হয়ে গেছে। নতুন করে সবজি লাগালেও তা পর্যাপ্ত নয়। ফলে বাজারে চাহিদামতো সবজির সববরাহ নেই।  শুক্রবার এক কেজি আমদানিকৃত পেঁয়াজ ৫০ এবং দেশি পেঁয়াজ ৬০ টাকায় বিক্রি হয়। যা এক সপ্তাহ আগে কেজিতে ১২ থেকে ১৫ টাকা কমে বিক্রি হয়েছে। এদিকে গত কিছুদিন ধরেই রাজধানীর বাজারে সবজির দাম চড়া। বিভিন্ন ধরনের সবজির মধ্যে প্রতি কেজি বেগুন ৭০ থেকে ৮০ টাকা শিম ৯০ থেকে ১০০ টাকা কাকরোল ৫০ থেকে ৫৫ টাকা আমদানিকৃত ভারতীয় টমেটো ১১০ থেকে ১২০ টাকা শশা ৬০ থেকে ৭০ টাকা চাল কুমড়া ৪০ থেকে ৫০ টাকা কচুর লতি ৬০ থেকে ৭০ টাকা করলা ৬০ থেকে ৬৫ টাকা পটল ৫৫ থেকে ৬০ টাকা ঢেঁড়স ৬০ থেকে ৬৫ টাকা ঝিঙ্গা ৬৫ থেকে ৭০ টাকা পেঁপে ৩৫ থেকে ৪০ থেকে টাকা দরে বিক্রি হচ্ছে। এছাড়া গত সপ্তাহের তুলনায় কাঁচামরিচের দাম কিছুটা কমে ১৮০ থেকে ২০০ টাকা কেজিতে বিক্রি হচ্ছে। দাম বেড়েছে আদার। ট্রেডিং করপোরেশন অব বাংলাদেশের টিসিবি হিসাবে প্রতি কেজি আদায় ২০ টাকা বেড়ে আমদানিকৃত আদা ১৩০ থেকে ১৪০ টাকা বিক্রি হচ্ছে। তবে রসুনের দাম কমেছে। কেজিতে ১০ থেকে ২০ টাকা কমে চীনা রসুন ৯০ টাকা ও দেশি রসুন ৭০ টাকায় বিক্রি হচ্ছে।  সবজির পাশাপাশি মাছের বাজারও চড়া। বিভিন্ন ধরনের মাছের মধ্যে প্রতি কেজি রুই কাতলা ২৮০ থেকে ৪০০ টাকা পাঙ্গাস ১২০ থেকে ২৫০ টাকা সরপুঁটি ৩৫০ থেকে ৪৫০ টাকা চাষের কৈ ২৮০ থেকে ৩৫০ টাকা তেলাপিয়া ১৪০ থেকে ১৮০ টাকা টেংরা ৫৫০ থেকে ৬০০ টাকা মাগুর ৬০০ থেকে ৭৫০ টাকা দরে বিক্রি হচ্ছে। এছাড়া ব্রয়লার মুরগি ১৪০ থেকে ১৪৫ টাকা ও লেয়ার মুরগি ১৮০ টাকা কেজি দরে বিক্রি হচ্ছে। আর গরুর মাংস ৫০০ টাকা ও খাসির মাংস ৭৫০ টাকা কেজি দরে বিক্রি হচ্ছে। এদিকে গত এক সপ্তাহের ব্যবধানে সব ধরনের চালের দাম কেজিতে ১ থেকে ২ টাকা কমেছে। বর্তমানে রাজধানীর খুচরাবাজারে মোটা চাল ইরিস্বর্ণা ৪৫ থেকে ৪৮ টাকা বিআরআটাশ ৫৩ থেকে ৫৫ টাকা পাইজাম ৫০ থেকে ৫২ টাকা মিনিকেট ৫৬ থেকে ৬০ টাকা ও নাজিরশাইল ৬২ থেকে ৬৫ টাকা কেজি দরে বিক্রি হচ্ছে।  ইত্তেফাকএমআই