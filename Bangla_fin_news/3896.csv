Serial,Title,Date,Author,News
3896,পুঁজিবাজারে অতিরিক্ত বিনিয়োগ করায় ৭ ব্যাংককে জরিমানা,2017-10-10,ইত্তেফাক রিপোর্ট,নিয়ম ভঙ্গ করে পুঁজিবাজারে নির্ধারিত সীমার বেশি বিনিয়োগ করায় ৭ ব্যাংককে জরিমানা করেছে বাংলাদেশ ব্যাংক। ব্যাংকগুলোকে ১০ লাখ টাকা থেকে ২০ লাখ টাকা পর্যন্ত জরিমানা করা হয়েছে বলে জানা গেছে।  বাংলাদেশ ব্যাংক সূত্রে জানা গেছে গত জুলাই মাস থেকে পুঁজিবাজারে মূল্যসূচক বাড়তে শুরু করলে বাংলাদেশ ব্যাংক মনিটরিং জোরদার করে। গত ১১ সেপ্টেম্বর এক নির্দেশনায় ব্যাংকগুলোকে নতুন বিনিয়োগের ক্ষেত্রে প্রতিদিনের লেনদেনের আলাদা তথ্যসহ সাপ্তাহিক প্রতিবেদন জমা দিতে বলা হয়। এর আগে পর্যন্ত সপ্তাহের মোট কেনাবেচার তথ্য দিলেই চলতো। নতুন ফরম্যাটে প্রতিবেদন নেওয়ার পাশাপাশি কিছু ব্যাংক পরিদর্শন করা হয়।  ব্যাংক কোম্পানি আইন অনুসারে একটি ব্যাংক তার রেগুলেটরি মূলধনের সর্বোচ্চ ২৫ শতাংশ পর্যন্ত পুঁজিবাজারে বিনিয়োগ করতে পারে। রেগুলেটরি মূলধনের মধ্যে রয়েছে পরিশোধিত মূলধন প্রিমিয়াম বিধিবদ্ধ সঞ্চিতি ও অবন্টিত মুনাফা। কোনো ব্যাংক তার সীমার বেশি অর্থ পুঁজিবাজারে বিনিয়োগ করছে কিনা তা কঠোরভাবে মনিটর করতে থাকে বাংলাদেশ ব্যাংক। সূত্র জানিয়েছে সম্প্রতি বাংলাদেশ ব্যাংক ২১টি ব্যাংকের পুঁজিবাজারে বিনিয়োগের বিষয়টি খতিয়ে দেখার উদ্যোগ নেয়। এর মধ্যে ৭টি ব্যাংকে অনিয়ম পাওয়া যায়। যেগুলোকে জরিমানা করা হয়েছে। আরও ৮ ব্যাংকের বিরুদ্ধে তদন্ত শেষ হয়েছে। আর ৬ টি ব্যাংকের বিনিয়োগ বিষয়ে এখনো তদন্ত চলছে।  সূত্র আরও জানিয়েছে আলোচিত ৭ ব্যাংকের মধ্যে ২টি নির্ধারিত সীমার বেশি পরিমাণ অর্থ বিনিয়োগ করেছে। অন্যদিকে বাকি ৫টি ব্যাংক বাংলাদেশ ব্যাংকে পাঠানো বিনিয়োগ সংক্রান্ত প্রতিবেদনে মিথ্যা তথ্য দিয়েছে।  তবে কোন কোন ব্যাংককে জরিমানা করা হয়েছে তা জানা যায়নি। ইতোমধ্যে ব্যাংকগুলোর কাছে জরিমানা সংক্রান্ত চিঠি পাঠিয়ে দিয়েছে বাংলাদেশ ব্যাংক। চিঠি প্রাপ্তির ১৪ দিনের মধ্যে জরিমানার টাকা পরিশোধ করতে বলা হয়েছে।  ইত্তেফাকএমআই