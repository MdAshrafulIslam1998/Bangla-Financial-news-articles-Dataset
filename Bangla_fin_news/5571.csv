Serial,Title,Date,Author,News
5571,জিএসপি ফিরে পাওয়ার আশা বাণিজ্যমন্ত্রীর,2015-11-25,ইত্তেফাক রিপোর্ট,বাণিজ্যমন্ত্রী তোফায়েল আহমেদ বলেছেন জিএসপি না পেলে টিকফা হবে অর্থহীন। তবে এবার অন্তত জিএসপি স্থগিতাদেশ প্রত্যাহার হবে। বুধবার তাঁর কার্যালয়ে এসে সাক্ষাত্ করেছেন ঢাকায় নিযুক্ত স্পেনের রাষ্ট্রদূত এদোয়ার্দো দঁ লেগলেতিয়া। পরে বাণিজ্যমন্ত্রী সাংবাদিকদের এ কথা বলেন।  গত ২৩ ও ২৪ নভেম্বর ওয়াশিংটনে টিকফার দ্বিতীয় বৈঠক অনুষ্ঠিত হয়েছে। বৈঠকে বাংলাদেশের পক্ষে নেতৃত্ব দেন বাণিজ্য মন্ত্রণালয়ের সচিব হেদায়েতুল্লা আল মামুন। বৈঠকের পর তিনি মন্ত্রীর সঙ্গে কথা বলেন। এর ভিত্তিতে মন্ত্রী বলেন বৈঠকে জিএসপি কর্মপরিকল্পনার বাস্তবায়ন নিয়ে যুক্তরাষ্ট্র বাংলাদেশের প্রশংসা করেছে। এবার তারা এটা হয়নি ওটা হয়নি বলেনি।  বাণিজ্যমন্ত্রী বলেন আমরা এবার আশা করছি স্থগিতাদেশ প্রত্যাহার হবে। যদিও তারা যুক্তরাষ্ট্র প্রকাশ্যে কিছু বলেনি। টিকফা বৈঠকে যুক্তরাষ্ট্রে বাংলাদেশি পণ্যের শুল্কমুক্ত বাজার সুবিধা নিয়ে কথা হয়েছে।