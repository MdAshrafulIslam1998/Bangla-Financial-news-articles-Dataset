Serial,Title,Date,Author,News
6754,সিলেট থেকে আরো ভ্যাট ট্যাক্স আদায়ে অর্থমন্ত্রীর পরামর্শ,2015-01-30,সিলেট অফিস,অর্থমন্ত্রী আবুল মাল আবদুল মুহিত সিলেট থেকে অধিক ভ্যাট ও ট্যাক্স আদায়ে উদ্যোগ গ্রহণে সিলেট চেম্বার্স অব কমার্স এন্ড ইন্ডাস্ট্রিজে নবগঠিত পরিচালনা পরিষদ সদস্যদের আহবান জানিয়েছেন। শুক্রবার সকাল ১০টায় অর্থমন্ত্রীর সিলেটস্থ বাসভবনে চেম্বার্স নেতৃবৃন্দ অর্থমন্ত্রীর সাথে সাক্ষাতকালে তিনি এ আহবান জানান। একইসঙ্গে অর্থমন্ত্রী আগামী দুএকমাসের মধ্যে সিলেটের সর্বস্তরের ব্যবসায়ীদের নিয়ে প্রাকবাজেট আলোচনার আয়োজন করতে পরামর্শ দিয়েছেন। চেম্বার্স সভাপতি সালাহ উদ্দিন আলী আহমদ এ সম্পর্কে জানান সকালে অর্থমন্ত্রীর সাথে দেখা করতে গেলে তিনি আমাদের নবগঠিত বোর্ডকে অভিনন্দন জানিয়ে সিলেটের সর্বস্তরের ব্যবসায়ীদের নিয়ে আগামী দুএকমাসের মধ্যেই প্রাকবাজেট আলোচনার পরামর্শ দিয়েছেন। একইসঙ্গে তিনি সিলেট থেকে অধিক ভ্যাট ও ট্যাক্স আদায়ে চেম্বার নেতৃবৃন্দকে উদ্যোগ নেয়ার আহবান জানান। এ সময় ব্যবসায়ীদের পক্ষে আরো উপস্থিত ছিলেন সিনিয়র সহসভাপতি মো. মামুন কিবরিয়া সুমন সহসভাপতি মাসুদ আহমদ চৌধুরী প্রমুখ।