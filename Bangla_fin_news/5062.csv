Serial,Title,Date,Author,News
5062,টাকা লুটপাট হয়ে যাচ্ছে আশরাফ,2016-06-08,ইত্তেফাক রিপোর্ট,২০১৬১৭ অর্থবছরের প্রস্তাবিত বাজেটের ওপর সংসদে সাধারণ আলোচনা শুরু হয়েছে। বুধবার আলোচনার প্রথমদিনে আওয়ামী লীগ দলীয় জ্যেষ্ঠ সংসদ সদস্য অধ্যাপক আলী আশরাফ বলেছেন ব্যাংকে ৬০ হাজার কোটি টাকা খেলাপি ঋণ আছে। আদায়ের কোনো ব্যবস্থা নেই। আর্থিক প্রতিষ্ঠানের টাকা লুটপাট হচ্ছে। হলমার্ক টাকা লুটপাট করল বেসিক ব্যাংকের টাকা লুট হলএসব জনগণের টাকা। জনগণের পক্ষে এগুলোর খোঁজখবর নেয়ার দায়িত্ব্ব সংসদের। এটা জানার অধিকার সংসদের আছে। দুর্নীতির কথা শোনা যাচ্ছে। স্বচ্ছতা ও জবাবদিহিতা প্রয়োজন। তিনি সর্বত্র দক্ষতা ও নজরদারি বাড়িয়ে অডিট ব্যবস্থা শক্তিশালী করার আহ্বান জানান।  ২০১৬১৭ অর্থবছরের প্রস্তাবিত বাজেট বাস্তবায়ন অসাধ্য মন্তব্য করেছেন স্বতন্ত্র সংসদ সদস্য তাহ্জীব আলম সিদ্দিকী বলেন অতীতে বাজেট উপস্থাপন করার পর গঠনমূলক সমালোচকরা বাজেটকে উচ্চাভিলাষী বলে সমালোচনা করতেন। এখন অর্থমন্ত্রী নিজেই বাজেটকে উচ্চাভিলাষী বলে আখ্যায়িত করছেন।  অর্থমন্ত্রী বলেছেন বড় অভিলাষ থাকা অন্যায় নয় বরং বড় অভিলাষ না থাকলে বড় অর্জন সম্ভব নয়। অর্থমন্ত্রীর কথার সঙ্গে অনেকাংশেই আমি একমত তবে অর্থমন্ত্রী ও তার টিমের অভিলাষ বা উচ্চাকাঙ্ক্ষার সঙ্গে উচ্চ প্রস্তুতি এবং কাঙ্ক্ষিত প্রেক্ষাপট ও কাঠামো আছে কিনা সেই বিষয়ে আমার যথেষ্ট সন্দেহ এবং সংশয় আছে।