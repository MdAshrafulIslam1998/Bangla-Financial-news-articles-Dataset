Serial,Title,Date,Author,News
3897,বাংলাদেশে পেপ্যাল আসছে ১৯ অক্টোবর উদ্বোধন করবেন জয়,2017-10-09,অনলাইন ডেস্ক,দেশের ফ্রিল্যান্সারদের দীর্ঘদিনের অপেক্ষার অবসান ঘটিয়ে অবশেষে আগামী ১৯ অক্টোবর বাংলাদেশে আনুষ্ঠানিকভাবে যাত্রা শুরু করতে যাচ্ছে অনলাইনে অর্থ স্থানান্তরের সেবাদানকারী যুক্তরাষ্ট্রে ভিত্তিক প্রতিষ্ঠান পেপ্যাল।  আইসিটি এক্সপো ২০১৭র দ্বিতীয় দিনে পেপ্যাল সেবাটি উদ্বোধন করবেন প্রধানমন্ত্রীর তথ্যপ্রযুক্তিবিষয়ক উপদেষ্টা সজীব ওয়াজেদ জয়।  সোমবার বাংলাদেশ কম্পিউটার কাউন্সিল বিসিসি মিলনায়তনে এক কর্মসূচির উদ্বোধন করার সময় আইসিটি বিভাগের প্রতিমন্ত্রী জুনায়েদ আহমেদ পলক এ তথ্য নিশ্চিত করেছেন।  এর মাধ্যমে প্রবাসী বাংলাদেশিরা খুব সহজ ভাবে দেশে টাকা পাঠাতে পারবেন ও ফ্রিল্যান্সাররা তাদের অর্জিত ডলার বৈধ পথে দেশে আনতে পারবেন ।  জুনাইদ আহমেদ পলক বলেন পেপ্যাল সুবিধা সোনালী রূপালী ব্যাংকসহ মোট ৯টি ব্যাংকের প্রায় ১২ হাজার শাখায় পাওয়া যাবে। এতে ফ্রিল্যান্সারদের পাশাপাশি উপকৃত হবেন অনলাইনে লেনদেন করছেন এমন ব্যবহারকারীরা। ডিজিটাল লেনদেন ক্যাশলেস সোসাইটির দিকে যাচ্ছি আমরা। ডিজিটাল বাংলাদেশ গঠনের ক্ষেত্রে এ ধরনের সেবা চালু করলে ডিজিটাল ট্রানজেকশনের নতুন নতুন উপায় উন্মোচিত হবে।  পলক জানান বাংলাদেশে অনেকদিন ধরেই পেপ্যাল সেবাটি চালু করার চেষ্টা হচ্ছিল। সেবাটি চালুর ফলে ডিজিটাল লেনদেন বাড়বে বলেও উল্লেখ করেন তিনি।  ইত্তেফাকরেজা