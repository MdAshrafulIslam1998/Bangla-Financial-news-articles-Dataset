Serial,Title,Date,Author,News
1505,চায়না ডেভেলপমেন্ট ব্যাংক বাংলাদেশে বিনিয়োগ করতে আগ্রহী,2021-03-16,ইত্তেফাক অনলাইন ডেস্ক,চায়না ডেভেলপমেন্ট ব্যাংক  বাংলাদেশে বিদ্যুৎ উৎপাদন এবং অবকাঠামো উন্নয়ন খাতে অধিকতর বিনিয়োগে আগ্রহ প্রকাশ করেছে।চায়না ডেভেলপমেন্ট ব্যাংক এর ইউনান প্রদেশের আন্তর্জাতিক বাণিজ্য উন্নয়ন পরিচালক জনাব ইয়াও পেনগেচেং এর নেতৃত্বে ৪ সদস্যের উচ্চ পর্যায়ের এক প্রতিনিধি দল মঙ্গলবার ১৬ মার্চ কুনমিংয়ে বাংলাদেশ কনস্যুলেট জেনারেল এ কনসাল জেনারেল এ এফ এম আমিনুল ইসলামের সাথে সাক্ষাৎকালে এ আগ্রহের কথা জানান।পরিচালক বলেন চায়না ডেভেলপমেন্ট ব্যাংক ২০১৬ সাল থেকে বাংলাদেশে বিভিন্ন উন্নয়ন প্রকল্পে বিনিয়োগ করে আসছে। বর্তমান প্রতিযোগিতামুলক বাজার বিবেচনায় চায়না ডেভেলপমেন্ট ব্যাংক অপেক্ষাকৃত কম সুদে বাংলাদেশে বিভিন্ন উন্নয়ন প্রকল্পে মধ্যমেয়াদী ও দীর্ঘমেয়াদী বিনিয়োগ করতে আগ্রহী।ইত্তেফাকএসজেড