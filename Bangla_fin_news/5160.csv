Serial,Title,Date,Author,News
5160,ব্যাংক সুদের হার সবার জন্য সিঙ্গেল ডিজিটে আনতে হবে মাতলুব,2016-05-20,অনলাইন ডেস্ক,ছোট বড় সব ব্যবসায়ীদের জন্য ব্যাংক সুদের হার নামিয়ে সিঙ্গেল ডিজিটে আনা দরকার বলে মনে করছেন ব্যবসায়ীদের শীর্ষ সংগঠন দ্য ফেডারেশন অব চেম্বার অব কমার্স অ্যান্ড ইন্ড্রাস্ট্রিজের এফবিসিসিআআই সভাপতি আবদুল মাতলুব আহমাদ।  শুক্রবার রাজধানীর আগারগাঁও সুপার স্টার গ্রুপ এসএসজি বার্ষিক বিজনেস কনফারেন্স২০১৬ তে প্রধান অতিথির বক্তব্যে তিনি এ কথা বলেন। মাতলুব আহমাদ বলেন যারা বড় ব্যবসায়ী তাদের কাছ থেকে ব্যাংক সুদের হার সিঙ্গেল ডিজিট ধরা হয়। কিন্তু যারা অপেক্ষাকৃত ছোট ব্যবসায়ী তারা এ সুবিধা পাচ্ছে না। অথচ দেশের অর্জিত জিডিপির ৭০ শতাংশ আসে ক্ষুদ্র ও মাঝারি শিল্পখাত থেকে। তাই এ খাতের উন্নয়নে সবার জন্য সুদ হার সিঙ্গেল ডিজিটে নামিয়ে আনতে হবে।  নতুন ভ্যাট আইন সম্পর্কে তিনি বলেন আমরা ভ্যাট সংক্রান্ত জয়েন্ট কমিটি ১১বার বৈঠক করেছি। বিষয়টি প্রধানমন্ত্রী পর্যন্ত গড়িয়েছে। এখন নতুন ভ্যাট আইন বিষয়ে প্রধানমন্ত্রী সিদ্ধান্ত দেবেন। আশা করি তিনি এমন কোনো সিদ্ধান্ত দেবে না যা ব্যবসায়ী সমাজের ক্ষতি হয়। আমরা আশা করছি ভ্যাট আইন ব্যবসায়ী বান্ধব করা হবে।মাতলুব আহমাদ বলেন ভ্যাট আইন ব্যবসায়ী বান্ধব হলে জেলায় জেলায় স্থানীয় শিল্পকারখানা গড়ে ওঠবে। যা দেশের মূল উন্নয়নে ভূমিকা রাখবে।  ব্যবসায়ীদের উদ্দেশে তিনি বলেন আপনারা জেলায় জেলায় শিল্পকারখানা গড়ে তুলুন। যত বেশি লোকাল ইন্ডাস্ট্রি করবেন তত বেশি সরকার আপনাদের সহায়তা করবে।এসএসজি মালিকদের প্রতি তিনি আহ্বান জানিয়ে বলেন আপনার ভেনডার ডেভলাপমেন্ট করে সামনে এগিয়ে যান। বেশি বেশি পণ্য রপ্তানি করুন।  বিশেষ অতিথির বক্তব্যে ঢাকা চেম্বার অ্যান্ড কমার্স ইন্ডাস্ট্রিজ ডিসিসিআই প্রেসিডেন্ট হোসেন খালেদ বলেন আমাদের জিডিপিতে ৭০ শতাংশ অংশ গ্রহন হচ্ছে ক্ষুদ্র ও মাঝারী শিল্প। তবে এ খাতের বেশির ভাগই করের আওতায় আসছে না। নানা ভীতির কারণে এমনটা হচ্ছে। এ ভীতি দূর করের জিডিপিতে৯০ শতাংশ অংশ গ্রহনের লক্ষ্যে কাজ করতে হবে। এতে যেমন কর্মসংস্থান সৃষ্টি হবে তেমনি দেশের অর্থনীতি আরও উজ্জল হবে।এ ক্ষেত্রে উদ্যোক্তাদের এগিয়ে আসার আহ্বান জানান তিনি। সুপার স্টার গ্রুপের ব্যবস্থাপনা পরিচালক ও নির্বাহী মোহাম্মদ ইব্রাহীম তাদের কোম্পানির বিস্তারিত তুলে ধরে বলেন আমরা গ্রাহকদের স্বার্থকে প্রাধান্য দিয়ে টেকসই পণ্য উত্পাদন করছি। এ ধারাবাহিকতা রক্ষা করে ভবিষ্যতে উত্পাদন সক্ষমতা বাড়িয়ে দেশের উন্নয়নে ভূমিকা রাখতে সকলের সহযোগিতা চান তিনি। কনফারেন্সে অন্যদের মধ্যে এসএসজি গ্রুপ ডেপুটি ম্যানেজিং ডিরেক্টার হারুন অর রশিদ গ্রুপ চিফ মার্কেটিং অফিসার আফতাব মাহমুদ খুরশিদ ছাড়াও ঊর্ধ্বতন কর্মকর্তা ও ব্যবসায়ীরা উপস্থিত ছিলেন।