Serial,Title,Date,Author,News
5027,ঈদ উপলক্ষে নভোএয়ার এর অতিরিক্ত ফ্লাইট,2016-06-22,অনলাইন ডেস্ক,পবিত্র ঈদউলফিতর উপলক্ষে অভ্যন্তরীণ পাঁচটি রুটে অতিরিক্ত ফ্লাইট পরিচালনা করবে দেশের প্রিমিয়াম ও সর্ববৃহৎ বেসরকারি বিমান সংস্থা নভোএয়ার। রুটগুলোর মধ্যে রয়েছে সৈয়দপুর যশোর কক্সবাজার রাজশাহী ও বরিশাল।  যাত্রীদের চাহিদার প্রেক্ষিতে সৈয়দপুর ও যশোর রুটে ১লা জুলাই থেকে ৫ জুলাই পর্যন্ত ও ৮ জুলাই থেকে ১১ জুলাই পর্যন্ত এবং কক্সবাজার রুটে ৭ জুলাই থেকে ১০ জুলাই পর্যন্ত নিয়মিত শিডিউল ফ্লাইটের পাশাপাশি প্রতিদিন অতিরিক্ত ১টি করে ফ্লাইট পরিচালনা করা হবে। এছাড়াও ঈদের আগে নিয়মিত শিডিউল ফ্লাইটের পাশাপাশি রাজশাহীতে ২ ৩ ও ৫ জুলাই এবং বরিশালে ৪ জুলাই অতিরিক্ত ফ্লাইট পরিচালনা করা হবে।  ঈদ উপলক্ষে সম্মানিত যাত্রীদের জন্য বিভিন্ন রুটে নভোএয়ার দিয়েছে বিশেষ মূল্য ছাড়। সম্মানিত যাত্রীরা ১লা জুলাই থেকে ৭ জুলাই পর্যন্ত সৈয়দপুর যশোর রাজশাহী ও বরিশাল থেকে ঢাকায় ভ্রমণ করতে পারবেন মাত্র ১৮৮০ টাকায়। এছাড়া ৮ থেকে ১৪ জুলাই পর্যন্ত ঢাকা থেকে সৈয়দপুর যশোর রাজশাহী ও বরিশাল ভ্রমণ করতে পারবেন মাত্র ১৮৮০ টাকায়।