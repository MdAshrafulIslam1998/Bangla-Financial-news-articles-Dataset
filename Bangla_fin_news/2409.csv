Serial,Title,Date,Author,News
2409,চট্টগ্রামে চাকরি মেলায় ৫০০ জনের চাকরি,2020-02-11,অনলাইন ডেস্ক,দেশিবিদেশি ৬০টি চাকরিদাতা প্রতিষ্ঠানের অংশগ্রহণে চট্টগ্রামে ৫০০ এর বেশি কারিগরি কাজ জানা লোকের চাকরির সুযোগ করে দিচ্ছে বিডিজবস ডটকম .। মঙ্গলবার সকালে নগরীর জিইসি কনভেনশন হলে আয়োজিত দুই দিনব্যাপী বিডিজবস কারিগরি চাকরি মেলার উদ্বোধন করেন চট্টগ্রাম চেম্বার অব কমার্স অ্যান্ড ইন্ডাস্ট্রির সভাপতি মাহবুবুল আলম সিআইপি।মাহবুবুল আলম বলেন টেকনিক্যাল কাজ জানা লোকদের উন্নত দেশগুলোতে অধিক সম্মানের সঙ্গে দেখা হয়। পড়াশোনার পাশাপাশি নিজেকে প্রতিযোগিতামূলক চাকরির বাজারের জন্য দক্ষ করে গড়ে তুলতে হবে। বেশি বেতনের চাকরির আশায় বেকার বসে না থেকে সঠিক প্রশিক্ষণ নিয়ে কর্মজীবন শুরু করতে হবে। তাহলে কোরিয়া জাপান চীনের মতো আমাদের দেশও দ্রুত এগিয়ে যাবে।অনুষ্ঠানে বিশেষ অতিথি হিসেবে উপস্থিত ছিলেন বিডিজবসের পরিচালক সেলস অ্যান্ড মার্কেটিং প্রকাশ রায় চৌধুরী ইয়ং পাওয়ার ইন সোশ্যাল অ্যাকশনের ম্যানেজার গাজী মোহাম্মদ মাঈনউদ্দিন। আরো উপস্থিত ছিলেন বিডিজবসের চট্টগ্রামের প্রধান সমন্বয়ক মো. জমির হোসেন এবং এজিএম ইমরুল কায়েস।প্রকাশ রায় চৌধুরী বলেন বর্তমানে চাকরি বাজারের বাস্তবতা হলো চাকরিদাতারা দক্ষ কর্মী পাচ্ছেন না আবার চাকরিপ্রার্থীরা পছন্দের চাকরি পাচ্ছে না। চাকরিপ্রার্থীদের প্রয়োজনীয় কর্মমুখী দক্ষতার অভাবেই এটি ঘটছে। বিডিজবস ডটকম চাকরিদাতা এবং চাকরিপ্রার্থীদের মধ্যকার দূরত্ব কমানোর জন্য গত ১৬ বছর ধরে দেশের বিভিন্নস্থানে চাকরি মেলা এবং চাকরি বাজারের জন্য প্রস্তুতিমূলক কর্মশালার আয়োজন করে আসছে। সারাদেশের টেকনিক্যাল শিক্ষাপ্রতিষ্ঠানসহ সব ধরনের শিক্ষা প্রতিষ্ঠানের শিক্ষার্থীদের চাকরি বাজারের উপযোগী করে গড়ে তোলার লক্ষে বিডিজবস ডটকম কাজ করে যাচ্ছে।মেলার সমন্বয়ক বিডিজবস ডটকমের জ্যেষ্ঠ ব্যবস্থাপক মোহাম্মদ আলি ফিরোজ বলেন মেলায় ৬০টি প্রতিষ্ঠানে ৫০০ এর বেশি কারিগরি কাজ জানা লোকের চাকরির সুযোগ রয়েছে। মেলায় অংশগ্রহণের জন্য ২০ হাজার চাকরিপ্রার্থী বিডি জবসের ওয়েবসাইটে নিবন্ধন করেন।ইত্তেফাকজেডএইচ