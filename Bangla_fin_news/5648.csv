Serial,Title,Date,Author,News
5648,দেশের বস্ত্রশিল্প খাতে সব ধরনের সহায়তা দেবে সরকার,2015-10-21,অনলাইন ডেস্ক,বস্ত্র ও পাট প্রতিমন্ত্রী মির্জা আজম বলেছেন সরকার দেশিয় ক্ষুদ্র ও মাঝারী বস্ত্র শিল্পের প্রসারে এবং এ শিল্প যাতে বিদেশি কাপড়ের সাথে প্রতিযোগিতায় টিকে থাকতে পারে তার জন্য প্রয়োজনীয় সকল পদক্ষেপ গ্রহণ করবে।  বুধবার মন্ত্রণালয়ের সভাকক্ষে বাংলাদেশ স্পেশালাইজড টেক্সটাইলস মিলস্ এন্ড পাওয়ারলুম ইন্ডাস্ট্রিজ এর প্রতিনিধিদের সাথে অনুষ্ঠিত মতবিনিময় সভায় তিনি এ কথা বলেন ।  মির্জা আজম বলেন বস্ত্র রফতানি বৃদ্ধি এবং তৈরী পোশাক শিল্পের কাচাঁমাল বিদেশ থেকে আমদানি কমানোর লক্ষ্যে দেশিয় বস্ত্র দ্বারা তৈরী পোশাক রফতানির ক্ষেত্রে সকল ধরনের সহায়তা করবে সরকার। খবর বাসসের।