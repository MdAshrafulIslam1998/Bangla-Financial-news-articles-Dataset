Serial,Title,Date,Author,News
5155,জ্বালানি খাতে যে কোনো সহযোগিতায় কাতার প্রস্তুত,2016-05-23,অনলাইন ডেস্ক,এলএনজি রফতানি এবং অভিজ্ঞতা ও প্রযুক্তি বিনিময়সহ জ্বালানি খাতে যে কোনো সহযোগিতা করতে কাতার প্রস্তুত রয়েছে বলে জানিয়েছেন কাতারের জ্বালানি ও শিল্প মন্ত্রী ড. মোহাম্মেদ সালেহ আল সাদা।  কাতার সফররত বিদ্যুত্ জ্বালানি ও খনিজ সম্পদ প্রতিমন্ত্রী নসরুল হামিদ রবিবার দোহায় সেদেশের জ্বালানি ও শিল্পমন্ত্রী ড. মোহাম্মেদ সালেহ আল সাদাএর সাথে তার অফিসে সাক্ষাত্কালে তিনি এ কথা বলেন।  সাক্ষাত্কালে তারা জ্বালানি ও বিনিয়োগ অবস্থা ও পারস্পরিক স্বার্থসংশ্লিষ্ট বিভিন্ন বিষয় নিয়ে আলোচনা করেন। কাতারের জ্বালানি মন্ত্রী বলেন বৈশ্বিক অর্থনৈতিক মন্দা থাকা সত্ত্বেও বাংলাদেশে বিদ্যমান প্রবৃদ্ধির হার অসাধারণ।  নসরুল হামিদ কাতারের মন্ত্রীকে বাংলাদেশে প্রধানমন্ত্রী শেখ হাসিনার নেতৃত্বে উন্নয়ন কার্যক্রম সম্পর্কে সংক্ষিপ্ত ধারনা দেন। বিদ্যুত্ ও জ্বালানি খাতে কাতারে বিনিয়োগের ওপর গুরুত্ব দিয়ে প্রতিমন্ত্রী বলেন বাংলাদেশে বিনিয়োগের চমত্কার পরিবেশ বিরাজ করছে। কাতারের সাথে জিটুজি এলএনজি আমদানি ও আনুষঙ্গিক বিষয়ে সহায়তা আদানপ্রদানের জন্য স্বাক্ষরিত সমঝোতা স্মারকের মেয়াদ বর্ধিতকরণ নিয়েও আলোচনা হয়।  তিনি কাতারের জ্বালানি ও শিল্প মন্ত্রী ড. মোহাম্মেদ সালেহ আল সাদাকে বাংলাদেশ সফরের আমন্ত্রণ জানান।  আলোচনাকালে অন্যান্যের মাঝে কাতারে বাংলাদেশের রাষ্ট্রদূত আশহূদ আহমেদ কাতারের রাষ্ট্রীয় সংসা রাশ গ্যাসের নির্বাহী প্রধান কর্মকর্তা মোবারক আল মোহানাদি এবং জালানি ও খনিজ সম্পদ বিভাগের অতিরিক্ত সচিব আহসান জব্বার উপসিত ছিলেন। বিদ্যুত্ প্রতিমন্ত্রী ২১ থেকে ২৩ মে ১৬তম দোহা ফোরামে অংশগ্রহণের জন্য এখন কাতারে অবসান করছেন।