Serial,Title,Date,Author,News
5018,২ ৩ ও ৪ জুলাই ব্যাংকের কিছু শাখা খোলা,2016-06-28,অনলাইন ডেস্ক,পবিত্র ঈদুল ফিতরকে সামনে রেখে ব্যবসায়ীদের নগদ অর্থ লেনদেন সুষ্ঠু ব্যবসায়িক কার্যক্রম ও বিভিন্ন প্রতিষ্ঠানের কর্মচারীদের বেতন ছাড়করণের সুবিধার্থে তফসিলিভুক্ত ব্যাংকগুলো কিছু শাখা ২ ৩ ও ৪ জুলাই খোলা রাখার নির্দেশনা দিয়েছে বাংলাদেশব্যাংক।  ফেডারেশন অব বাংলাদেশ চেম্বার্স অব কমার্স অ্যান্ড ইন্ডাস্ট্রির এফবিসিসিআই আবেদনের পরিপ্রেক্ষিতে মঙ্গলবার এই সিদ্ধান্ত দেয় বাংলাদেশ ব্যাংক।  এর আগে শুধু ২ ও ৩ তারিখ ব্যাংকের কিছু শাখা খোলা রাখার কথা বলা হলেও এখন আরো একদিন বেশি খোলা রাখার কথা বলা হয়েছে। কিছু ব্যাংক শাখা নিজ বিবেচনায় খোলা রাখার ক্ষেত্রে পোশাকশিল্প এবং শপিংমল এলাকাসংশ্লিষ্ট ব্যাংক শাখাগুলোকে প্রাধান্য দিতে বলা হয়েছে। তবে কোন কোন শাখা খোলা রাখার প্রয়োজন হবে তা ব্যাংকসমূহ স্বীয় বিবেচনায় নির্ধারণ করবে বলে জানিয়েছে বাংলাদেশ ব্যাংক।  গত রবিবার বাংলাদেশ ব্যাংক ৪ জুলাই সরকারি ছুটি ঘোষণা করে। ফলে ঈদের ছুটি ও সাপ্তাহিক ছুটির মোট নয়দিনের ছুটি পায় তফসিলীভুক্ত ব্যাংকের কর্মকর্তাকর্মচারীরা।