Serial,Title,Date,Author,News
374,সূচক কমলেও লেনদেন বেড়েছে,2022-03-28,ইত্তেফাক রিপোর্ট,সপ্তাহের প্রথম কার্যদিবস গতকাল রবিবার দেশের প্রধান শেয়ারবাজার ঢাকা স্টক এক্সচেঞ্জ ডিএসই এবং অপর শেয়ারবাজার চট্টগ্রাম স্টক এক্সচেঞ্জের সিএসই প্রধান মূল্যসূচক কমেছে। একই সঙ্গে কমেছে লেনদেনে অংশ নেওয়া বেশির ভাগ প্রতিষ্ঠানের শেয়ার ও ইউনিটের দাম। তবে দুই বাজারেই লেনদেনের পরিমাণ বেড়েছে। গতকাল ডিএসইতে লেনদেন শুরু হয় বেশির ভাগ প্রতিষ্ঠানের শেয়ার ও ইউনিটের দাম বাড়ার মাধ্যমে। ফলে বাড়তে থাকে সূচক। তবে সূচকের এ ঊর্ধ্বমুখী প্রবণতাও বেশি সময় স্হায়ী হয়নি। দিনের লেনদেন শেষে ডিএসইর প্রধান সূচক ডিএসইএক্স আগের দিনের তুলনায় ১১ পয়েন্ট কমে ৬ হাজার ৭৪১ পয়েন্টে নেমে গেছে। অপর দুই সূচকের মধ্যে বাছাই করা ভালো কোম্পানি নিয়ে গঠিত ডিএসই৩০ সূচক ৩ পয়েন্ট কমে ২ হাজার ৪৬২ পয়েন্টে অবস্হান করছে। তবে ডিএসই শরিয়াহ্ আগের দিনের তুলনায় ১ পয়েন্ট বেড়ে ১ হাজার ৪৫৬ পয়েন্টে দাঁড়িয়েছে। ডিএসইতে লেনদেনে অংশ নেওয়া ১১৭ প্রতিষ্ঠানের শেয়ার ও ইউনিট দাম বাড়ার তালিকায় নাম লিখিয়েছে। বিপরীতে দাম কমেছে ২১৯টির। আর ৪২টির দাম অপরিবর্তিত রয়েছে। বাজারটিতে লেনদেন হয়েছে ৮৫৮ কোটি ৮৮ টাকা। আগের দিন লেনদেন হয় ৮২৯ কোটি ৫৯ লাখ টাকা। সে হিসেবে লেনদেন বেড়েছে ২৯ কোটি ২৯ লাখ টাকা। ডিএসইতে টাকার অঙ্কে সবচেয়ে বেশি লেনদেন হয়েছে বেক্সিমকোর শেয়ার। কোম্পানিটির ৯২ কোটি টাকার শেয়ার লেনদেন হয়েছ। দ্বিতীয় স্হানে থাকা ফরচুন সুজের ৬৭ কোটি ১৭ লাখ টাকার লেনদেন হয়েছে। ৪৩ কোটি ৯২ লাখ টাকার শেয়ার লেনদেনের মাধ্যমে তৃতীয় স্হানে রয়েছে ওরিয়ন ফার্মা। এছাড়া ডিএসইতে লেনদেনের দিক থেকে শীর্ষ ১০ প্রতিষ্ঠানের তালিকায় রয়েছেপ্রিমিয়ার ব্যাংক ফুওয়াং ফুড বাংলাদেশ ন্যাশনাল ইন্সু্যরেন্স বিডিকম অনলাইন সোনালী পেপার আমরা টেকনোলজিস এবং স্কয়ার ফার্মাসিউটিক্যালস। অপর শেয়ারবাজার চট্টগ্রাম স্টক এক্সচেঞ্জের সিএসই সার্বিক মূল্যসূচক সিএএসপিআই কমেছে ৫৩ পয়েন্ট। বাজারটিতে লেনদেন হয়েছে ২৬ কোটি ৬৬ লাখ টাকা। লেনদেনে অংশ নেওয়া ২৯৬টি প্রতিষ্ঠানের মধ্যে ৭৮টির দাম বেড়েছে। বিপরীতে দাম কমেছে ১৭৮টির এবং ৪০টির দাম অপরিবর্তিত রয়েছে।