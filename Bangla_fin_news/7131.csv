Serial,Title,Date,Author,News
7131,সেপ্টেম্বরে সার্বিক মূল্যস্ফীতি কমেছে,2014-10-14,ইত্তেফাক রিপোর্ট,সেপ্টেম্বরে সার্বিক মূল্যস্ফীতি কমে দাঁড়িয়েছে ৬ দশমিক ৮৪ শতাংশ যা আগস্ট মাসে ছিল ৬ দশমিক ৯১ শতাংশ। এর মধ্যে খাদ্যপণ্যের মূল্যস্ফীতি দাঁড়িয়েছে ৭ দশমিক ৬৩ শতাংশে যা আগের মাসে ছিল ৭ দশমিক ৬৭ শতাংশ। খাদ্যবহির্ভূত পণ্যের মূল্যস্ফীতি দাঁড়িয়েছে ৫ দশমিক ৬৩ শতাংশে যা আগের মাসে ছিল ৫ দশমিক ৭৬ শতাংশ। মঙ্গলবার রাজধানীর শেরেবাংলা নগরের এনইসি সম্মেলনকক্ষে এ সব তথ্য প্রকাশ করেন পরিকল্পনামন্ত্রী আ হ ম মোস্তফা কামাল। এ সময় উপস্থিত ছিলেন বাংলাদেশ পরিসংখ্যান ব্যুরোর মহাপরিচালক গোলাম মোস্তফা কামাল। পরিকল্পনামন্ত্রী বলেন মূল্যস্ফীতি আমাদের নিয়ন্ত্রণে আছে। আগামীতে লক্ষ্যমাত্রা অনুযায়ী মূল্যস্ফীতি নিয়ন্ত্রণে থাকবে। তিনি বলেন গ্রামে সার্বিক মূল্যস্ফীতি দাঁড়িয়েছে ৬ দশমিক ৭৫ শতাংশে যা আগের মাসে ছিল ৬ দশমিক ৮৩ শতাংশ। খাদ্যপণ্যের মূল্যস্ফীতি দাঁড়িয়েছে ৭ দশমিক ৫২ শতাংশে যা তার আগের মাসে ছিল ৭ দশমিক ৫৬ শতাংশ। খাদ্যপণ্যের মূল্যস্ফীতি দাঁড়িয়েছে ৫ দশমিক ৩১ শতাংশ যা তার আগের মাসে ছিল ৫ দশমিক ৪৬ শতাংশ। এ দিকে শহরে সার্বিক মূল্যস্ফীতি দাঁড়িয়েছে ৭ দশমিক শূন্য ২ শতাংশে যা তার আগের মাসে ছিল ৭ দশমিক শূন্য ৮ শতাংশ। খাদ্যপণ্যের মূল্যস্ফীতি দাঁড়িয়েছে ৭ দশমিক ৮৮ শতাংশে যা তার আগের মাসে ছিল ৭ দশমিক ৮৯ শতাংশ। খাদ্যবহির্ভূত পণ্যের মূল্যস্ফীতি দাঁড়িয়েছে ৬ দশমিক শূন্য ৭ শতাংশে যা আগের মাসে ছিল ৬ দশমিক ১৯ শতাংশ। মূল্যস্ফীতির হ্রাসবৃদ্ধি পর্যালোচনা করে বিবিএস বলছে মূলত চাল মাছ ডাল আটা শাকসবজি ফল মসলা তেল দুগ্ধ জাতীয় দ্রব্যাদিসহ অন্য খাদ্যপণ্যে আগস্টের তুলনায় সেপ্টেম্বর মাসে মূল্যস্ফীতি কিছুটা স্বস্তি দিয়েছে। অন্য দিকে পরিধেয় বস্ত্র বাড়িভাড়া আসবাবপত্র ও গৃহস্থালি চিকিত্সা সেবা পরিবহন শিক্ষা উপকরণসহ অন্য খাদ্যবহির্ভূত ও সেবাখাতে মূল্য বেড়েছে।