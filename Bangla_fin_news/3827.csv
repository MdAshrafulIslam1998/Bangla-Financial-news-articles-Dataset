Serial,Title,Date,Author,News
3827,ডিএসইর লেনদেন হাজার কোটি টাকার কাছাকাছি,2017-11-12,ইত্তেফাক রিপোর্ট,পুঁজিবাজারে টানা পাঁচ কর্মদিবস ধরে সূচক বাড়ছে। সূচক বাড়ার পাশাপাশি বাড়ছে লেনদেনের পরিমাণ। রবিবার ঢাকা স্টক এক্সচেঞ্জে ডিএসই লেনদেন হয়েছে ৯৮৩ কোটি টাকা। যা আগেরদিনের তুলনায় ১৩ শতাংশ বেশি। আগেরদিন ডিএসইতে লেনদেন হয়েছিল ৮৭০ কোটি টাকা। বাজারে লেনদেন বৃদ্ধির ক্ষেত্রে আগের দিনগুলোর মতোই সবচেয়ে বেশি অবদান রেখেছে ব্যাংকিং খাত। এছাড়া সূচক বৃদ্ধিতেও বড় ভূমিকা রেখেছে ব্যাংকিং খাত। রবিবার ২০৪টি কোম্পানির শেয়ারের দাম কমলেও ডিএসইর সূচক বেড়েছে মূলত ব্যাংকিং খাত ঘিরেই। এ খাতের কোম্পানিগুলোর শেয়ারের দাম বেড়েছে গড়ে ২ শতাংশেরও বেশি।  মার্চেন্ট ব্যাংকাররা বলছেন পুঁজিবাজারের দিকে ধীরে ধীরে বিনিয়োগকারীরা ঝুঁকছেন। অনেকেই নতুন করে পুঁজিবাজারে বিনিয়োগ করছেন। আর নতুন বিনিয়োগের ক্ষেত্রে ব্যাংকই প্রাধান্য পাচ্ছে। এর কারণ হিসেবে তারা বলছেন দীর্ঘদিন ধরেই ব্যাংকের শেয়ারের দাম তুলনামূলকভাবে নিচে ছিল। অনেক বাংকের শেয়ারের দাম ফেসভ্যালুর গায়ের দর নিচেও ছিল। ফলে ব্যাংকের শেয়ারের দাম বাড়ায় অস্বাভাবিক কিছু নেই। তাছাড়া ব্যাংকের আর্থিক প্রতিবেদনের উপর মানুষের আস্থাও তুলনামূলকভাবে বেশি। তাই ব্যাংকের শেয়ারের দাম বাড়ছে। তবে ব্যাংকিং খাতে দিন দিন খেলাপি ঋণ বাড়ছে। তাই শেয়ারের দাম কম থাকলেও সব ব্যাংকের শেয়ার কেনা নিরাপদ হবে না বলে মনে করেন মার্চেন্ট ব্যাংকাররা।  তারা বলছেন সার্বিক ভাবে ব্যাংকিং খাতের সব শেয়ার নয় ব্যাংকের ভিত্তি ও খেলাপি ঋণের পরিস্থিতি বিবেচনা করে শেয়ার কেনা দরকার।  তথ্যে দেখা গেছে রবিবার ডিএসইর সার্বিক মূল্য সূচক ৩০ পয়েন্ট বেড়েছে। এতে ডিএসইর সূচক ৬ হাজার ২২৩ পয়েন্টে উঠে এসেছে। এ নিয়ে টানা পাঁচ কর্মদিবস বেড়েছে ডিএসইর সার্বিক সূচক। ডিএসই৩০ সূচক বেড়েছে ১৫ পয়েন্ট। রবিবার ডিএসইতে ব্যাংকিং খাতের কোম্পানিগুলোতে লেনদেন হয়েছে ৪৭১ কোটি টাকা। যা ডিএসইর মোট লেনদেনের প্রায় ৪৮ শতাংশ। এছাড়া প্রকৌশল খাতের কোম্পানিগুলোর শেয়ারে লেনদেন হয়েছে ১১৭ কোটি টাকা। যা ডিএসইর মোট লেনদেনের প্রায় ১২ শতাংশ। রবিবার চট্টগ্রাম স্টক এক্সচেঞ্জের সিএসই প্রধান সূচক ১০৫ পয়েন্ট বেড়ে ১৯ হাজার ৩০১ পয়েন্টে উঠে এসেছে। সিএসই৩০ সূচক বেড়েছে ২৬ পয়েন্ট। সিএসইতে রবিবার লেনদেন হয়েছে ৬৯ কোটি টাকা।  ইত্তেফাকএমআই