Serial,Title,Date,Author,News
1952,বিশ্ব পরিস্থিতি ১৯ শতকে ফিরতে পারে,2020-09-06,ইত্তেফাক রিপোর্ট,বিশ্বব্যাংকের সাবেক প্রেসিডেন্ট রবার্ট বি জোয়েলিক সতর্ক করে বলেছেন বর্তমান সংকট মোকাবিলায় সবাই যদি একসঙ্গে কাজ না করে সেক্ষেত্রে বিশ্বের পরিস্থিতি আবারও ১৯ শতকের শুরুর মতো হতে পারে।তার মতে চীনযুক্তরাষ্ট্রের দ্বন্দ্ব বিশ্ব অর্থনীতি পুনরুদ্ধারের পথে অন্যতম প্রধান অন্তরায়। বিবিসিকে দেওয়া এক সাক্ষাত্কারে তিনি এমন মন্তব্য করেন। যুক্তরাষ্ট্রের অন্যতম জ্যেষ্ঠ এই সরকারি কর্মকর্তা কর্মজীবনে ছয়জন মার্কিন প্রেসিডেন্টের পরামর্শক হিসেবে কাজ করেন। ২০০৭ থেকে ২০১২ সাল পর্যন্ত বিশ্বব্যাংক প্রধানের দায়িত্ব পালন করেছেন জোয়েলিক। ঐ সময়গুলোতে বিশ্বজুড়েই ছিল চরম অর্থনৈতিক সংকট।বিশ্বব্যাংকের প্রধান থাকায় সেই সংকট মোকাবিলায় আন্তর্জাতিক মুদ্রা তহবিল আইএমএফ এবং বিভিন্ন দেশের সরকারের সঙ্গে ঘনিষ্ঠভাবে কাজ করেছেন তিনি। করোনার প্রাদুর্ভাবের আগে চীন মার্কিন বাণিজ্য যুদ্ধের শুরুতেই ট্রাম্প প্রশাসনের বিরোধিতা করে আসছেন তিনি। তার মতে অর্থনৈতিক মন্দা থেকে বিশ্বকে টেনে তোলার একমাত্র উপায় হচ্ছে পারস্পরিক সহযোগিতা।একসময় মার্কিন উপপররাষ্ট্র মন্ত্রীর দায়িত্ব পালন করা এ অভিজ্ঞ অর্থনীতিবিদ জানান তার সবচেয়ে বড় চিন্তা হচ্ছে চীন ও যুক্তরাষ্ট্রের মধ্যে উত্তেজনা বৃদ্ধি। তিনি বলেন আমার মনে হয় তাদের সম্পর্কের অধঃপতন চলছে এবং জানি না এর শেষ কোথায়। সতর্ক করে বিশ্বব্যাংকের সাবেক প্রধান বলেন দেশগুলো বিশ্বায়ন থেকে পিছু হটা শুরু করলে এবং জাতীয়তাবাদী স্বার্থের পেছনে ছোটা বাদ না দিলে বিশ্বকে আবারও ১৯০০ সালের মতো দেখতে হতে পারে যখন বড় শক্তিগুলো এক অপরের সঙ্গে প্রতিযোগিতায় লিপ্ত ছিল।জোয়েলিক বলেন ২০০৮০৯ সালের অর্থনৈতিক সংকট ছিল মারাত্মক ঘটনা। তবে জি২০ এবং কেন্দ্রীয় ব্যাংকগুলো সহায়তার হাত বাড়িয়েছিল। চীনেরও খুব শক্তিশালী প্রণোদনা কর্মসূচি ছিল এবং তারাও বিভিন্ন উপায়ে সাহায্য করেছে। আজ আমাদের সেই সহযোগিতার বোধটুকু নেই।বৈশ্বিক মহামারির জন্য চীনের দোষ না খুঁজে এর সমাধানের জন্য যুক্তরাষ্ট্রকে দেশটির সঙ্গে ঘনিষ্ঠভাবে কাজ করার পরামর্শ দিয়েছেন এ অর্থনীতিবিদ। বিশ্ব পরিস্থিতি জটিল করে তোলায় জোয়েলিক যাকে সবচেয়ে বেশি দোষারোপ করেছেন তিনি হচ্ছেন বর্তমান মার্কিন প্রেসিডেন্ট ডোনাল্ড ট্রাম্প। তিনি বলেন আমি শুরু থেকেই ট্রাম্পের বিরোধিতা করছি শুধু তার নীতিগত অবস্থানের জন্যই নয় বরং আমার যা মনে হয়চারিত্রিক ত্রুটির কারণেও।ইত্তেফাকজেডএইচ