Serial,Title,Date,Author,News
1628,গ্রামীণ পানি ও স্যানিটেশনের উন্নয়নে ১৭০০ কোটি টাকা ঋণ দিচ্ছে বিশ্বব্যাংক,2021-02-10,ইত্তেফাক রিপোর্ট,গ্রামীণ পর্যায়ে বিশুদ্ধ পানি ও স্যানিটেশনের উন্নয়নে ২০ কোটি ডলার ১৭০০ কোটি টাকা ঋণ দিচ্ছে বিশ্বব্যাংক। এ লক্ষ্যে গতকাল মঙ্গলবার এক চুক্তি স্বাক্ষর অনুষ্ঠিত হয়েছে।প্রকল্পটি বাস্তবায়ন হলে গ্রামীণ পর্যায়ে ৩৬ লাখ মানুষ উপকৃত হবে বলে উল্লেখ করেছে বিশ্বব্যাংক। বাংলাদেশ সরকারের পক্ষে অর্থনৈতিক সম্পর্ক বিভাগের ইআরডি সচিব ফাতিমা ইয়াসমিন এবং বিশ্বব্যাংকের কান্ট্রি ডিরেক্টর মার্সি মিয়ং টিমবন চুক্তিতে সই করেন। দ্য রুরাল ওয়াটার স্যানিটেশন হাইজিন ওয়াশ ফর হিউম্যান ক্যাপিটাল ডেভেলপমেন্ট শীর্ষক প্রকল্পে এই অর্থ ব্যবহার হবে। প্রকল্পটির মাধ্যমে সিলেট চট্টগ্রাম রংপুর ও ময়মনসিংহ বিভাগের ৭৮টি উপজেলার ৩৬ লাখ মানুষ উপকৃত হবে।বিশ্বব্যাংকের এক সংবাদ বিজ্ঞপ্তিতে জানিয়েছে বিশুদ্ধ পানি ও স্যানিটেশনের উন্নয়নে পরিবার ও উদ্যোক্তা পর্যায়ে ক্ষুদ্র ঋণ বিতরণ হবে। ৩ লাখ ৯ হাজার দরিদ্র পরিবারে ভর্তুকির অর্থে টয়লেট নির্মাণ করা হবে। এছাড়াও পাইপ লাইনের মাধ্যমে ৩ হাজার স্থানে কমিউনিটি ভিত্তিক পানি সরবরাহ করা হবে।  প্রকল্পের বিষয়ে বিশ্বব্যাংকের কান্ট্রি ডিরেক্টর মার্সি টিমবন উল্লেখ করেছেন উন্নত স্বাস্থ্য এবং মানব সম্পদ উন্নয়নের জন্য বিশুদ্ধ পানি স্যানিটেশন এবং স্বাস্থ্য বিধি অনুশীলন মূল চাবিকাঠি। পাঁচ বছর রেয়াতকালসহ ৩০ বছরে এই ঋণ শোধ করতে হবে।ইত্তেফাকএমআর