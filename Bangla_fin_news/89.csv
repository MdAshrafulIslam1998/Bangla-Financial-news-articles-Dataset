Serial,Title,Date,Author,News
89,ঈদের আগে শুক্র ও শনিবার ব্যাংক খোলা,2022-07-05,ইত্তেফাক রিপোর্ট,ঈদুল আজহার আগে তৈরি পোশাক শিল্পে কর্মরত শ্রমিক কর্মচারী ও কর্মকর্তাদের বেতনবোনাস ও অন্যান্য ভাতা পরিশোধের সুবিধার্থে শিল্পসংশ্লিষ্ট এলাকায় আগামী শুক্রবার ও শনিবার ব্যাংক খোলা থাকবে। গত রবিবার বাংলাদেশ ব্যাংকের ডিপার্টমেন্ট অব অফ সাইট সুপারভিশন থেকে এ সংক্রান্ত নির্দেশনা দেওয়া হয়েছে।এতে বলা হয়েছে আসন্ন ঈদুল আজহার আগে তৈরি পোশাক শিল্পসংশ্লিষ্ট বিভিন্ন প্রতিষ্ঠান কর্তৃক রপ্তানি বিল বিক্রয়ের এবং ঐ শিল্পে কর্মরত শ্রমিক কর্মচারী কর্মকর্তাদের বেতনবোনাস ও অন্যান্য ভাতাদি পরিশোধের সুবিধার্থে ঢাকা মহানগরী আশুলিয়া টঙ্গী গাজীপুর সাভার ভালুকা নারায়ণগঞ্জ ও চট্টগ্রামে অবস্হিত তপশিলি ব্যাংকের তৈরি পোশাক শিল্পসংশ্লিষ্ট শাখাগুলো পর্যাপ্ত নিরাপত্তা নিশ্চিত করে ৮ ও ৯ জুলাই পূর্ণ দিবস খোলা রাখার নির্দেশ দেওয়া হলো। ঐ দুই দিন বাংলাদেশ ব্যাংকের ক্লিয়ারিং ব্যবস্থা চালু থাকবে। তবে ক্লিয়ারিং ব্যবস্থা সুষ্ঠুরূপে পরিচালনার স্বার্থে উল্লিখিত এলাকার বাইরে অবস্থিত কোনো ব্যাংক শাখার ওপর চেক দেওয়া যাবে না।প্রসঙ্গত আগামী ১০ জুলাই রবিবার সারা দেশে পবিত্র ঈদুল আজহা উদ্যাপিত হবে। ঈদ উপলক্ষে আগামী ৯ ১০ ও ১১ জুলাই সরকারি সাধারণ ছুটি রয়েছে।