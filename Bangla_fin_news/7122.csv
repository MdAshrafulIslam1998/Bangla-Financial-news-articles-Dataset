Serial,Title,Date,Author,News
7122,ডিএসইতে লেনদেনের শীর্ষে জ্বালানি খাত,2014-10-18,ইত্তেফাক রিপোর্ট,দেশের প্রধান শেয়ারবাজার ঢাকা স্টক এক্সচেঞ্জে ডিএসই গত সপ্তাহে খাত ভিত্তিক লেনদেনের শীর্ষে রয়েছে বিদ্যুত্ ও জ্বালানি। গেল সপ্তাহে জ্বালানি খাতে প্রতিদিন গড়ে ১৮৫ কোটি ৭৩ লাখ টাকার শেয়ার কেনাবেচা হয়েছে। এ সময়ে ডিএসইতে মোট লেনদেনে ২০ শতাংশ ছিল এ জ্বালানি খাতের অবদান। এক সপ্তাহের ব্যবধানে জ্বালানি খাতে লেনদেন বেড়েছে ৬ শতাংশ। তথ্য পর্যালোচনা করে দেখা গেছে মোট লেনদেনের ১৪ শতাংশ অবদান ওষুধ ও রসায়ন খাতের। সপ্তাহের ব্যবধানে এ খাতের লেনদেন বেড়েছে ১৪ শতাংশ। এ খাতে প্রতিদিন গড়ে ১৩৪ কোটি ৭৭ লাখ টাকার শেয়ার লেনদেন হয়েছে। এ ছাড়া লেনদেন বেড়েছে আরো ১০টি খাতের। এর মধ্যে ব্যাংক খাতের লেনদেন বেড়েছে ৩৯ শতাংশ। সিরামিক খাতের ১১ শতাংশ খাদ্য ও আনুসঙ্গিক খাতের ২০ শতাংশ সাধারণ বিমা খাতের ৫৮ শতাংশ পাট খাতের ১১ শতাংশ মিউচ্যুয়াল ফান্ড খাতের ৮৫ শতাংশ ব্যাংকবহির্ভূত আর্থিক খাতের ১২ শতাংশ কাগজ খাতের ৬১ শতাংশ বস্ত্র খাতের ১৮ শতাংশ এবং সেবা ও আবাসন খাতের ১১ শতাংশ লেনদেন বেড়েছে। অপর দিকে লেনদেন কমেছে ৮টি খাতের। এর মধ্যে সিমেন্ট খাতের ২২ শতাংশ প্রকৌশল খাতের ৭ শতাংশ জীবন বিমার ৩২ শতাংশ আইটি খাতের ১৪ শতাংশ সেবা ও আবাসন খাতের ২৯ শতাংশ এবং ট্যানারি খাতের ২৬ শতাংশ লেনদেন কমেছে।