Serial,Title,Date,Author,News
2661,শেয়ারবাজারে ফোর্সড সেল দেখার কেউ নেই,2019-09-22,ইত্তেফাক রিপোর্ট,শেয়ারবাজারে ফোর্সড সেল চলায় বিনিয়োগকারীদের অনেকেই লোকসান গুনছেন। সংশ্লিষ্ট সূত্রমতে মার্জিন লোন কোডে গত কয়েকদিন ধরেই চলে নির্বিচারে ফোর্সড সেল। ফলে বাজারে পতন দেখা দিচ্ছে। এমনকি নেট অ্যাসেট ভ্যালু ন্যাভ ইপিএস বা আর্নিং পার শেয়ার ডিভিডেন্ড কোম্পানির অবস্থা যাচাই করে শেয়ার কেনার পরও সুফল পাচ্ছেন না বিনিয়োগকারীরা।সূত্রমতে মার্জিন ঋণধারীদের শেয়ারের ফোর্সড সেল থামাতে পারলে পরিস্থিতি ভিন্ন রকম হতো। তদুপরি বাংলাদেশ ব্যাংক ব্যাংকগুলোর এডিআর ঋণঅগ্রিম অনুপাত বাড়িয়ে দিয়ে অর্থের সংস্থান করে দিয়েছে। এরপরই ফোর্সড সেল বেড়ে গেছে। ফলে ঋণ নিয়ে যারা শেয়ার কিনেছেন তারা ধরাশায়ী হচ্ছেন। এ অবস্থায় যেন দেখার কেউ নেই।ডিএসইর তথ্য অনুযায়ী সপ্তাহের শেষ কার্যদিবস গত বৃহস্পতিবার ঢাকা স্টক এক্সচেঞ্জে ডিএসই সূচক কমেছে ৩২ পয়েন্ট। টানা তিনদিনসহ গত সপ্তাহের পাঁচ কার্যদিবসের চার দিনই সূচক কমেছে। আর শেষ তিন কার্যদিবসে ডিএসইর প্রধান সূচক ডিএসইএক্স কমেছিল ১০৩ পয়েন্ট। সবমিলিয়ে দেশের শেয়ারবাজারের প্রধান এ বাজারটির সূচক দাঁড়ায় ৪ হাজার ৮৫৫ পয়েন্টে। অপর শেয়ারবাজার চট্টগ্রাম স্টক এক্সচেঞ্জে সিএসই সার্বিক সূচক সিএএসপিআই কমেছে ৬৮ পয়েন্ট। এছাড়া ডিএস৩০ মূল্যসূচক ০.০৮ পয়েন্ট বেড়ে ১ হাজার ৭৩৫.৯৩ পয়েন্ট এবং ডিএসইএস শরিয়াহ সূচক পয়েন্ট ৭.৪২ কমে ১ হাজার ১২৩.২১ পয়েন্টে দাঁড়িয়েছে।ডিএসইতে লেনদেনের ভিত্তিতে প্রধান ১০টি কোম্পানি ছিল  ন্যাশনাল টিউবস ফরচুন সুজ স্কয়ার ফার্মা মুন্নু স্টাফলার বীকন ফার্মা জেএমআই সিরিঞ্জ ইউনাইটেড পাওয়ার লিগ্যাসী ফুটওয়ার মুন্নু সিরামিক ও ন্যাশনাল পলিমার। দর বৃদ্ধির শীর্ষে ছিল গ্রামীণফোন ন্যাশনাল লাইফ ইন্স্যুরেন্স এআইবিএল ফার্স্ট ইসলামী মিউচ্যুয়াল ফান্ড ইস্টার্ন ব্যাংক লিমিটেড প্রভাতী ইন্স্যুরেন্স ন্যাশনাল পলিমার গ্রীন ডেল্টা ইন্স্যুরেন্স ফাইন ফুডস ইবিএল ফার্স্ট মিউচ্যুয়াল ফান্ড ও ম্যাকসন্স স্পিনিং।