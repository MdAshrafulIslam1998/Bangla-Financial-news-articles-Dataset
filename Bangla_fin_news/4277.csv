Serial,Title,Date,Author,News
4277,সময় বাড়ল পাট মেলার,2017-03-12,ইত্তেফাক রিপোর্ট,রাজধানীর খামারবাড়ির কৃষিবিদ ইনস্টিটিউশনে চলমান বহুমুখী পাটপণ্য মেলার সময় আরও দুই দিন বাড়ানো হয়েছে। গতকাল শনিবার মেলা শেষ হওয়ার কথা থাকলেও তা আগামীকাল সোমবার শেষ হবে। ক্রেতা দর্শনাথীদের ব্যাপক উৎসাহ ও চাহিদার কারণে সময় বাড়ানো হয়েছে বলে জানিয়েছেন বস্ত্র ও পাট প্রতিমন্ত্রী মির্জা আজম।  জানা গেছে পাটের বহুমুখী ব্যবহার বাড়ানোর লক্ষ্যে বস্ত্র ও পাট মন্ত্রণালয়ের অধীনে জুট ডাইভারসিফিকেশন প্রমোশন সেন্টার জেডিপিসি এ মেলার আয়োজন করে। গত বৃহস্পতিবার পাট দিবস উপলক্ষে মেলার উদ্বোধন করেন প্রধানমন্ত্রী। মেলায় পাটপণ্যের ৬১টি স্টল রয়েছে। মেলায় বেড কভার কুশন কভার সোফা কভার কম্বল পর্দা টেবিল রানার টেবিল ম্যাট কার্পেট ডোরম্যাট শতরঞ্জি পরিধেয় বস্ত্র যেমন ব্লেজার ফতুয়া কটি শাড়িসহ শোপিস এবং গৃহস্থালি কাজে ব্যবহারযোগ্য বহুবিধ পাটপণ্য সামগ্রী প্রদর্শন ও বিক্রয় করা হচ্ছে।  প্রতিদিন সকাল ১০টা থেকে রাত আটটা পর্যন্ত এ মেলা চলছে। মেলায় ঢুকতে কোনো টিকিটের প্রয়োজন নেই।