Serial,Title,Date,Author,News
5384,অর্থনৈতিক স্বাধীনতার সূচকে বাংলাদেশ ১৩৭তম,2016-02-01,অনলাইন ডেস্ক,অর্থনৈতিক স্বাধীনতার সূচকে ১৭৮টি দেশের মধ্যে বাংলাদেশের অবস্থান ১৩৭তম। আর অর্থনৈতিক মুক্তির ক্ষেত্রে বাংলাদেশের অবস্থা প্রায় একেবারেই মুক্ত নয়।  সোমবার যুক্তরাষ্ট্রভিত্তিক চিন্তন গোষ্ঠী হেরিটেজ ফাউন্ডেশন এক প্রতিবেদনে এ তথ্য প্রকাশ করে। হেরিটেজ ফাউন্ডেশন ও মার্কিন দৈনিক দ্য ওয়াল স্ট্রিট জার্নাল প্রতিবেদনটি তৈরি করে। প্রতিবেদনে দেখা যায় বাংলাদেশের স্কোর গত বছরের চেয়ে দশমিক ৬ ভাগ কমে এবার ৫৩ দশমিক ৩এ দাঁড়িয়েছে।  প্রতিবেদনে বলা হয়েছে বাংলাদেশে আইনের শাসন ও মুক্ত অর্থনীতির ব্যাপারে উদ্বেগ রয়েছে। এ ছাড়া অনিশ্চিত এক নিয়ন্ত্রণমূলক পরিবেশ দুর্বল অবকাঠামো এবং বেসরকারি খাতের উন্নয়নে দীর্ঘমেয়াদি কার্যকর প্রাতিষ্ঠানিক সহায়তার অনুপস্থিতির কারণে সামগ্রিকভাবে উদ্যোক্তাদের কার্যক্রম ব্যাহত হচ্ছে।  দক্ষিণ এশিয়ার দেশগুলোর মধ্যে নেপাল বাদে সব দেশের নিচে অবস্থান করছে বাংলাদেশ। নেপালের অবস্থান ১৫১ তম। অন্য দেশগুলোর মধ্যে শ্রীলঙ্কা ৯৩ ভুটান ৯৭ ভারত ১২৩ পাকিস্তান ১২৬ ও মালদ্বীপ ১৩২তম অবস্থানে রয়েছে।  এই তালিকায় সবার ওপরে রয়েছে হংকং। এরপর রয়েছে সিঙ্গাপুর নিউজিল্যান্ড সুইজারল্যান্ড ও অস্ট্রেলিয়া। আর তালিকার নিচের দিকে রয়েছে উত্তর কোরিয়া কিউবা ভেনেজুয়েলা ও জিম্বাবুয়ে।