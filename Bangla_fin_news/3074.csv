Serial,Title,Date,Author,News
3074,মুরগীর দাম আরও বেড়েছে স্বস্তি নেই সবজিতেও,2019-03-22,ইত্তেফাক রিপোর্ট,রাজধানীর বাজারে মুরগীর দাম আরও এক দফা বেড়েছে। দাম বাড়ার তালিকায় রয়েছে ডিমও। এ ছাড়া স্বস্তি নেই সবজি বাজারেও। তবে পেঁয়াজ রসুনের দাম কিছুটা কমেছে।শুক্রবার রাজধানীর কাওরানবাজার শান্তিনগর ও তুরাগ এলাকার নতুন বাজারে খোঁজ নিয়ে বিভিন্ন নিত্যপণ্যের দামের এ চিত্র পাওয়া যায়। শুক্রবার বাজারে প্রতি কেজি ব্রয়লার মুরগী বিক্রি হয় ১৬০ থেকে ১৭০ টাকায়। যা আগের সপ্তাহের তুলনায় কেজিতে ৫ থেকে ১০ টাকা বেশী। এছাড়া কেজিতে ১০ টাকা বেড়ে পাকিস্তানি কক জাতের মুরগী বিক্রি হচ্ছে ২৯০ টাকায়। সরকারের বিপণন সংস্থা ট্রেডিং কর্পোরেশন অব বাংলাদেশের টিসিবি নিত্যপ্রয়োজনীয় পণ্যের বাজার দরের তালিকাতেও দাম বাড়ার কথা বলা হয়েছে।নতুন বাজারের মুরগী ব্যবসায়ী সাদ্দাম বলেন সামনে রমজান ও শবেবরাত রয়েছে। এছাড়া এখন বনভোজনসহ বিভিন্ন ধরনের অনুষ্ঠান হওয়ায় মুরগীর চাহিদা বেড়েছে। এজন্য মুরগীর দাম বাড়তি। মুরগীর পাশাপাশি দাম বেড়েছে ডিমের। প্রতি হালি ডিমে ২ টাকা বেড়ে বিক্রি হচ্ছে ৩৪ থেকে ৩৫ টাকায়। তবে গরু ও খাসীর মাংসের দাম বাড়েনি। প্রতি কেজি গরুর মাংস ৫০০ থেকে ৫২০ টাকা ও খাসীর মাংস ৮০০ টাকায় বিক্রি হচ্ছে।আরও পড়ুন ...ভালোবাসায় সিক্ত নিউজিল্যান্ডের সেই ইমামএদিকে স্বল্প আয়ের মানুষ বেশ অস্বস্তিতে পড়েছেন সবজির দাম বাড়ায়। শীত মৌসুমে সবজির দাম কম থাকলেও এখন বেশ চড়া। শুক্রবার বাজারে বিভিন্ন ধরনের সবজির মধ্যে প্রতি কেজি করলা ৮০ থেকে ৯০ টাকা বরবটি ঢেঁড়স ৭০ থেকে ৮০ টাকা পটল ৬০ থেকে ৭০ টাকা সজনে ডাটা ৮০ থেকে ১০০ টাকা ঝিঙ্গা ৬০ থেকে ৭০ টাকা কচুর লতি ৭০ থেকে ৮০ টাকা শিম ৩০ থেকে ৪০ টাকা মুলা ২০ থেকে ২৫ টাকা টমেটো ৩০ থেকে ৪০ টাকা বেগুন ৩৫ থেকে ৪০ টাকা গাজর ৩০ টাকা কাঁচামরিচ ৬০ টাকায় বিক্রি হয়। এ ছাড়া প্রতিটি লাউ আকারভেদে ৬০ থেকে ৮০ টাকায় বিক্রি হয়। একমাত্র আলুর দাম কিছুটা কম আছে। প্রতি কেজি আলু বিক্রি হচ্ছে ২০ থেকে ২৫ টাকায়।কিছুটা দাম কমেছে পেঁয়াজ রসুনের। কেজিতে ২ টাকা কমে দেশি পেঁয়াজ ২২ থেকে ২৮ টাকা ও আমদানিকৃত পেঁয়াজ ২০ থেকে ২৫ টাকায় বিক্রি হচ্ছে। এ ছাড়া আমদানিকৃত রসুন কেজিতে ১০ টাকা কমে বিক্রি হচ্ছে ৯০ থেকে ১১০ টাকায়। দেশি রসুন বিক্রি হচ্ছে ৬০ থেকে ৭০ টাকায়।ইত্তেফাকএমআই