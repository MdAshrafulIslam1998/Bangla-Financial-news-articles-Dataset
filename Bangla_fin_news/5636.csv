Serial,Title,Date,Author,News
5636,দেশের কোনো ক্ষতি করবে না টিপিপি চুক্তি বাণিজ্যমন্ত্রী,2015-10-24,অনলাইন ডেস্ক,ট্রান্সপ্যাসিফিক পার্টনারশিপ টিপিপি চুক্তি বাংলাদেশের কোনো ক্ষতি করবে না বলে মন্তব্য করেছেন বাণিজ্যমন্ত্রী তোফায়েল আহমেদ। শনিবার বিকেলে বাংলাদেশ ব্যাংকের ট্রেনিং একাডেমি মিলনায়তনে সেকেন্ড বাংলাদেশ ইকোনোমিস্ট ফোরাম বিইএফ২০১৫ ওয়ার্কিং ফর দ্য ফিউচার বাংলাদেশ অনুষ্ঠানের দ্বিতীয় সেশনে স্ট্রেন্থেনিং ইনস্টিটিউশন টু অ্যাক্সেলেরেট গ্রোথ অ্যান্ড লোয়ার পোভার্টি শীর্ষক এক সেমিনারে তিনি এ মন্তব্য করেন।  বাংলাদেশ কয়েকটি দেশের সঙ্গে এফটিএ চুক্তি করতে যাচ্ছে জানিয়ে তিনি বলেন টিপিপি বাংলাদেশের কোনো ক্ষতি করতে পারবে না। কারণ আমেরিকা আমাদের ডিউটি ফ্রি বাণিজ্য সুবিধা দেয় না। দুনিয়ার সবাই আমাদের ডিউটি ফ্রি বাণিজ্য সুবিধা দিতে এগ্রিমেন্ট করতে চাচ্ছে। আর্জেন্টিনা চিলি ও ব্রাজিলের সঙ্গে কিছুদিনের মধ্যে আমরা মুক্তবাণিজ্য চুক্তি এফটিএ করতে যাচ্ছি।  বাণিজ্যমন্ত্রী বলেন যখন বাংলাদেশ যাত্রা শুরু করেছে তখন আমাদের রেমিটেন্স রিজার্ভ কিছুই ছিল না। এখন বাংলাদেশ এগিয়ে যাচ্ছে। একদিন যারা বাংলাদেশকে দেখে তলাবিহীন ঝুঁড়ি বলেছিল আজকে তারা বলছে বাংলাদেশ ইস অ্যা মিরাকাল। বাংলাদেশের গণমাধ্যম নেতিবাচক সংবাদ বেশি প্রচার করে উল্লেখ করে তিনি বলেন বাংলাদেশের গণমাধ্যমে নেগেটিভ জিনিসটা বেশি প্রচার হয়। বিদেশি অনেকে দেশে সন্ত্রাসী হামলা ঘটলে তাদের গণমাধ্যম সেগুলো তেমন প্রচার করে না। কিন্তু আমাদের গণমাধ্যম সেগুলো বেশি প্রচার করে। এ সময় বাংলাদেশের রপ্তানি আয় দিনে দিনে বৃদ্ধি পাচ্ছে বলেও মন্তব্য করেন বাণিজ্যমন্ত্রী।  সাবেক অর্থমন্ত্রী এম সাইদুজ্জামানের সভাপতিত্বে সেমিনারে উপস্থিত ছিলেন অর্থ ও পরিকল্পনা প্রতিমন্ত্রী এমএ মান্নান সাবেক তত্ত্বাবধায়ক সরকারের উপদেষ্টা ও বিশিষ্ট অর্থনীতিবিদ প্রফেসর ওয়াহিদ উদ্দিন মাহমুদ বেসরকারি গবেষণা সংস্থা পলিসি রিসার্চ ইনস্টিটিউটের পিআরআই ভাইস চেয়ারম্যান ড. সাদিক আহমেদ প্রমুখ। ফোকাসবাংলা