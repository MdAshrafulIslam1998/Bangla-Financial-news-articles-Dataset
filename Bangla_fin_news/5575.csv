Serial,Title,Date,Author,News
5575,তিন মাস পর ডিএসইর লেনদেন সাড়ে পাঁচশ’ কোটি ছাড়িয়ে,2015-11-23,ইত্তেফাক রিপোর্ট,পুঁজিবাজারে প্রায় তিন মাস ধরে লেনদেন খরা থাকার পর এখন কিছুটা সুদিন ফিরতে শুরু করেছে। সোমবার দেশের প্রধান শেয়ারবাজার ঢাকা স্টক এক্সচেঞ্জে ডিএসই লেনদেন হয়েছে ৫৮৬ কোটি ২৮ লাখ টাকা। যা গত ৩ মাসের মধ্যে ডিএসইর সর্বোচ্চ লেনদেন।  এর আগে গত ২০ আগস্ট ডিএসইতে সর্বোচ্চ ৫৯৬ কোটি ৯৬ লাখ টাকা লেনদেন হয়েছিল। দেশের অপর শেয়ারবাজার চট্টগ্রাম স্টক এক্সচেঞ্জেও সিএসই লেনদেনে বড় ধরনের উন্নতি হয়েছে। সিএসইতে লেনদেন হয়েছে ৪৫ কোটি ৮৬ লাখ টাকা। ৩ মাসের মধ্যে এটিও সিএসইর সর্বোচ্চ লেনদেন। এর আগে ১৯ আগস্ট সিএসইতে সর্বোচ্চ ৮৬ কোটি ২৭ লাখ টাকা লেনদেন হয়েছিল।  বাজার সংশ্লিষ্টরা বলছেন শেয়ারবাজারে ব্যাংকের অতিরিক্ত বিনিয়োগ সমন্বয়ে ২ বছর সময় বাড়ানোর বিষয়ে অর্থমন্ত্রীর ঘোষণার পর বিনিয়োগকারীদের আস্থা বেড়েছে। এজন্য বাজারে প্রাতিষ্ঠানিক বিনিয়োগকারীদের অংশগ্রহণ বাড়ছে। একই সঙ্গে ব্যক্তি বিনিয়োগকারীরাও বাজারে সক্রিয় হতে শুরু করেছেন। এ কারণে বাজারে লেনদেনের পরিমাণ বাড়ছে। আজ বাজারে লেনদেনের শীর্ষে ছিল প্রথম বারের মতো লেনদেন শুরু হওয়া সিমটেক্স ইন্ডাস্ট্রিজ। দিনশেষে কোম্পানিটির লেনদেন হয়েছে ২৯ কোটি ২৭ লাখ ১৫ হাজার টাকার শেয়ার।