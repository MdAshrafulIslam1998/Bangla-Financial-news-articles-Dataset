Serial,Title,Date,Author,News
1373,ব্যাংক লেনদেনের সময় বাড়লো,2021-05-05,ইত্তেফাক অনলাইন ডেস্ক,করোনা ভাইরাসের বিস্তার ঠেকাতে দেশে বিধিনিষেধের মেয়াদ আরও ১০ দিন বাড়িয়ে ১৬ মে পর্যন্ত করা হয়েছে। এ সময় ব্যাংক সীমিত পরিসরে খোলা থাকবে। তবে এবার লেনদেনের সময় ১ ঘণ্টা বাড়ানো হয়েছে। প্রতিদিন সকাল ১০টা থেকে দুপুর ২টা পর্যন্ত ব্যাংকে লেনদেন হবে।বুধবার ৫ মে বাংলাদেশ ব্যাংক এ বিষয়ে নতুন প্রজ্ঞাপন জারি করেছে। এর আগে গত ১৫ এপ্রিল থেকে ব্যাংকিং লেনদেন চালু ছিল সকাল ১০টা থেকে দুপুর ১টা পর্যন্ত। ঈদের কারণে ব্যাংকে চাপ বাড়ায় ব্যাংকিং লেনদেনের সময় বাড়িয়েছে বাংলাদেশ ব্যাংক।এতে বলা হয় ব্যাংক কার্যক্রম অব্যাহত রাখার বিষয়ে ২০২১ সালের ১৩ এপ্রিল জারি করা নির্দেশনা অনুযায়ী ১৬ মে পর্যন্ত সীমিত পর্যায়ে ব্যাংকিং কার্যক্রম পরিচালিত হবে। দৈনিক ব্যাংকিং লেনদেনের সময়সূচি সকাল ১০টা থেকে ২টা পর্যন্ত নির্ধারণ করা হলো। লেনদেন পরবর্তী আনুষাঙ্গিক কার্যক্রম সম্পাদনের জন্য সংশ্লিষ্ট ব্যাংক শাখা এবং প্রধান কার্যালয়ের সংশ্লিষ্ট বিভাগ বিকাল সাড়ে ৩টা পর্যন্ত খোলা রাখা যাবে। বাংলাদেশ ব্যাংকের ১৩ এপ্রিল ২০২১ তারিখে জারি করা ডিওএস সার্কুলার লেটার নং১৫ এ প্রদত্ত অন্যান্য নির্দেশাবলী অপরিবর্তিত থাকবে।  এদিকে ঈদের ছুটিতে ব্যাংকের সব কর্মকর্তাকর্মচারীকে আবশ্যিকভাবে নিজ নিজ কর্মস্থলে অবস্থান করতে বলেছে কেন্দ্রীয় ব্যাংক। ফলে ঈদের ছুটিতে কেউ কর্মস্থল ত্যাগ করতে পারবেন না।এছাড়া ঈদের আগে তৈরি পোশাকশিল্পের কর্মকর্তাকর্মচারীদের বেতনভাতা পরিশোধের জন্য এবং রফতানি বাণিজ্য অব্যাহত রাখতে ঢাকা মহানগরী আশুলিয়া টঙ্গী গাজীপুর সাভার ভালুকা নারায়ণগঞ্জ ও চট্টগ্রামে অবস্থিত ব্যাংক শাখা ১০ মে থেকে ১৩ মে পর্যন্ত খোলা রাখতে বলেছে বাংলাদেশ ব্যাংক।ইত্তেফাকএসআই