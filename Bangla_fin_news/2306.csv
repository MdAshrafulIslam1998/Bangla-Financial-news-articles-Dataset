Serial,Title,Date,Author,News
2306,শ্রমিকদের বেতন দেয়নি ৩৭০টি কারখানা,2020-04-18,অনলাইন ডেস্ক,সরকারি প্রণোদনা ঘোষণার পরও নির্ধারিত সময়ের মধ্যে শ্রমিকদের বেতন পরিশোধ করেনি ৩৭০টি কারখানার মালিক।শনিবার কলকারখানা ও প্রতিষ্ঠান পরিদর্শন অধিদপ্তরের মহাপরিদর্শক শিবনাথ রায় স্বাক্ষরিত এক পত্রে এ কথা জানানো হয়।এতে বলা হয় ঢাকার ১২২টি গাজীপুরের ১২০টি নারায়ণগঞ্জের ৩০টি চট্টগ্রামের ৫৮টি পাবনার তিনটি নরসিংদীর ছয়টি ময়মনসিংহের ১১টি মুন্সিগঞ্জের একটি দিনাজপুরের তিনটি রংপুরের দুটি কুমিল্লার পাঁচটি ফরিদপুরের চারটি রাজশাহীর দুটি খুলনার তিনটি কারখানার মালিক শ্রমিকদের বেতন পরিশোধে ব্যর্থ হয়েছেন।এই কারখানাগুলোর একটি তালিকা শ্রম সচিবকে পাঠানো হয়েছে বলে শ্রম মন্ত্রণালয়ের এক কর্মকর্তা গণমাধ্যমকে জানিয়েছেন।১৬ এপ্রিলের মধ্যে শ্রমিকদের বেতন পরিশোধ করার কথা ছিলো। কিন্তু এই সময়ে তারা বেতন পরিশোধ করতে ব্যর্থ হন।এসব কলকারখানাসমূহের মালিকদের বিরুদ্ধে আইনানুগ ব্যবস্থা নিতে অনুরোধ করা হয়েছে।ইত্তেফাকজেডএইচ