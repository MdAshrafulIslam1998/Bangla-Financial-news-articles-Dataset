Serial,Title,Date,Author,News
949,উত্থানের ধারা অব্যাহত,2021-09-07,ইত্তেফাক রিপোর্ট,৭ হাজার পয়েন্টের মাইলফলক স্পর্শ করা দেশের প্রধান শেয়ারবাজার ঢাকা স্টক এক্সচেঞ্জের ডিএসই প্রধান মূল্যসূচক গতকাল সোমবার আরও উচ্চতায় উঠেছে। গতকাল শেয়ারবাজারের সবকটি মূল্যসূচকের উত্থানের পাশাপাশি বেড়েছে লেনদেনের পরিমাণ।তবে লেনদেনে অংশ নেওয়া বেশির ভাগ প্রতিষ্ঠানের শেয়ার ও ইউনিটের দাম কমেছে। ঢাকা স্টক এক্সচেঞ্জের পাশাপাশি অন্য শেয়ারবাজার চট্টগ্রাম স্টক এক্সচেঞ্জে সিএসই সবকটি মূল্যসূচকের বড় উত্থান হয়েছে। সেই সঙ্গে বেড়েছে লেনদেনের পরিমাণ। বাজার পর্যালোচনায় দেখা গেছে গতকাল সোমবার লেনদেন শেষে ডিএসইতে ১৫৪টি প্রতিষ্ঠানের শেয়ার ও ইউনিট দাম বাড়ার তালিকায় নাম লেখায়।  বিপরীতে দাম কমেছে ১৮৪টির। আর ২৩টির দাম অপরিবর্তিত রয়েছে। এতে ডিএসইর প্রধান সূচক ডিএসইএক্স আগের দিনের তুলনায় ২২ পয়েন্ট বেড়ে ৭ হাজার ৭৫ পয়েন্টে উঠে এসেছে। মূল্যসূচকের ভুল গণনা বন্ধ করতে ২০১৩ সালের ২৭ জানুয়ারি নতুন সূচক ডিএসইএক্স চালু করে ডিএসই। ৪ হাজার ৫৫ দশমিক ৯০ পয়েন্ট দিয়ে শুরু হওয়া সূচকটি এ যাবতকালের মধ্যে সর্বোচ্চ অবস্থানে অবস্থান করছে।ডিএসইর অন্য দুই সূচকের মধ্যে বাছাই করা ভালো কোম্পানি নিয়ে গঠিত ডিএসই৩০ সূচক ১২ পয়েন্ট বেড়ে ২ হাজার ৫৪৬ পয়েন্টে অবস্থান করছে। ডিএসইর শরিয়াহ্ সূচক ৭ পয়েন্ট বেড়ে ১ হাজার ৫৩৬ পয়েন্টে দাঁড়িয়েছে। সবকটি মূল্যসূচকের উত্থানের সঙ্গে বেড়েছে লেনদেনের পরিমাণ। ডিএসইতে লেনদেন হয়েছে ২ হাজার ৯০১ কোটি ৫২ লাখ টাকা। সূচক মূলধনে নতুন রেকর্ড ১১ বছরের মধ্যে সর্বোচ্চ লেনদেন ....আগের কার্যদিবসে লেনদেন হয় ২ হাজার ৮৬৮ কোটি ৩৭ লাখ টাকা। সে হিসাবে লেনদেন বেড়েছে ৩৩ কোটি ১৫ লাখ টাকা। টাকার অঙ্কে ডিএসইতে সব থেকে বেশি লেনদেন হয়েছে বেক্সিমকোর শেয়ার। কোম্পানিটির ২৫৬ কোটি ৮৯ লাখ টাকার শেয়ার লেনদেন হয়েছে। দ্বিতীয় স্থানে থাকা সাইফ পাওয়ার টেকের ৯৪ কোটি ২৫ লাখ টাকার লেনদেন হয়েছে। ৬৮ কোটি ৭২ লাখ টাকার শেয়ার লেনদেনের মাধ্যমে তৃতীয় স্থানে রয়েছে বেক্সিমকো ফার্মা।  এছাড়াও ডিএসইতে লেনদেনের দিক থেকে শীর্ষ ১০ প্রতিষ্ঠানের তালিকায় রয়েছে লাফার্জহোলসিম বাংলাদেশ ডরিন পাওয়ার ব্রিটিশ আমেরিকান টোব্যাকো বারাকা পতেঙ্গা পাওয়ার স্কয়ার ফার্মাসিউটিক্যালস ইস্টার্ন হাউজিং ও শাহজিবাজার পাওয়ার। অন্য শেয়ারবাজার চট্টগ্রাম স্টক এক্সচেঞ্জের সার্বিক মূল্যসূচক সিএএসপিআই বেড়েছে ৯৯ পয়েন্ট।বাজারটিতে লেনদেন হয়েছে ৮৭ কোটি ৫৯ লাখ টাকা। লেনদেনে অংশ নেওয়া ৩১৬টি প্রতিষ্ঠানের মধ্যে ১২৩টির দাম বেড়েছে। বিপরীতে দাম কমেছে ১৬২টির ও ৩১টির দাম অপরিবর্তিত রয়েছে।ইত্তেফাকএএএম