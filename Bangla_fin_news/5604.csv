Serial,Title,Date,Author,News
5604,দ্বিপাক্ষিক বাণিজ্য জোরদারে সৌদি আরব যাচ্ছেন আমু,2015-11-09,অনলাইন ডেস্ক,বাংলাদেশের শিল্পখাতে সৌদি আরবের বিনিয়োগ বৃদ্ধি এবং দ্বিপাক্ষিক বাণিজ্য জোরদারের বিষয়ে আলোচনা করতে সৌদি আরব যাচ্ছেন শিল্পমন্ত্রী আমির হোসেন আমু। এ লক্ষ্যে তিনি সোমবার রাত ২ টায় ফ্লাইটইএ ০৩৯ রিয়াদের উদ্দেশে ঢাকা ত্যাগ করবেন।  সফরকালে শিল্পমন্ত্রী সৌদি আরবের বাণিজ্য ও শিল্পমন্ত্রী তাওফিক বিন ফজান আল রাবিয়াহএর সঙ্গে বৈঠক করবেন। বৈঠকে তিনি বিএসটিআই এবং সৌদি স্ট্যার্ন্ডাডস মেট্রোলজি অ্যান্ড কোয়ালিটি অর্গানাইজেশন সাসো এর মধ্যে সহযোগিতা জোরদার রাষ্ট্রায়ত্ত শিল্প কারখানার খালি জায়গায় যৌথ বিনিয়োগে শিল্প স্থাপন ইউরিয়া সার কারখানার আধুনিকায়ণ এবং এসএমইখাতের দক্ষতা বৃদ্ধিতে সৌদি আরবের উদ্যোক্তাদের বিনিয়োগের আহবান জানাবেন।  সৌদি সরকারের আমন্ত্রণে আয়োজিত এ সফরে শিল্পমন্ত্রী সৌদি বেসিক ইন্ডাস্ট্রিজ কর্পোরেশন সাবিক থেকে বিসিআইসির সার আমদানির বিষয়ে আলোচনা করবেন। এ সময় সার ক্রয়ে সৌদি ফান্ড ফর ডেভেলপমেন্ট এসএফডি থেকে সহজ শর্তে ঋণ সুবিধা প্রাপ্তির বিষয়েও আলোচনা হবে।  সৌদি সরকার ইতোমধ্যে সার কেনার জন্য সৌদি ফান্ড ফর ডেভেলপমেন্ট এসএফডি হতে বাংলাদেশকে সহজ শর্তে ৫০ মিলিয়ন মার্কিন ডলার ঋণ প্রদানের প্রস্তাব দিয়েছে। এ ছাড়া শিল্পমন্ত্রী রিয়াদে অবস্থিত বাংলাদেশ দূতাবাস কর্মকর্তা ও বাঙালি কমিউনিটি এবং জেদ্দায় বাংলাদেশ কনস্যুলেটের কর্মকর্তা ও বাঙালি কমিউনিটির সাথে পৃথকভাবে মতবিনিময় করবেন। রাষ্ট্রীয় সফর সূচি সমাপ্ত করে তিনি পবিত্র ওমরাহ্ পালন করবেন। ১৪ নভেম্বর দেশে ফিরবেনর তিনি। ফোকাস বাংলা।