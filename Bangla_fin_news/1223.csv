Serial,Title,Date,Author,News
1223,শ্রেণিবিন্যাসিত ঋণ বেড়েছে,2021-06-16,রেজাউল হক কৌশিক,করোনা ভাইরাসের প্রকোপ এখনো চলমান। ফলে অর্থনীতিরও যবুথবু অবস্থা। মন্দা কাটিয়ে উঠতে সময় লেগে যাবে এমন আশঙ্কাই উদ্যোক্তা ও শিল্পপতিদের। অবশ্য অবস্থা থেকে উত্তরণে নানামুখী সুবিধা দিয়েছে সরকার। যদিও সেসব সুবিধা মুষ্টিমেয় মানুষ পেয়েছে।সরকারের দেওয়া সুবিধার মধ্যে সবচেয়ে বড় সুবিধা হলো ব্যাংক ঋণ পরিশোধের সময় বৃদ্ধি। এ সুবিধা নিয়েও বেড়েছে খেলাপি ঋণ। গেল মার্চ মাস শেষে মোট খেলাপি ঋণের পরিমাণ ৯৫ হাজার ৮৫ কোটি টাকা। যা মোট ঋণের ৮ দশমিক ০৭ ভাগ। ডিসেম্বর শেষে খেলাপি ঋণ ছিল ৮৮ হাজার ৭৩৪ কোটি টাকা যা মোট ঋণের সাত দশমিক ৬৬ শতাংশ। সেই হিসাবে জানুয়ারী থেকে মার্চ তিন মাসে ব্যাংক খাতের খেলাপি ঋণ বেড়েছে ৬ হাজার ৮০২ কোটি টাকা।বাংলাদেশ ব্যাংকের সবশেষ প্রতিবেদন অনুযায়ী ২০২১ সালের প্রখম প্রান্তিক অর্থাত্ জানুয়ারিমার্চ শেষে ব্যাংকিং খাতের মোট বিতরণ করা ঋণের পরিমাণ দাঁড়িয়েছে ১১ লাখ ৭৭ হাজার ৬৫৮ কোটি টাকা। এর মধ্যে খেলাপিতে পরিণত হয়েছে ৯৫ হাজার ৮৫ কোটি টাকা যা মোট বিতরণ করা ঋণের ৮ দশমিক ০৭ শতাংশ।  গেল বছরের ডিসেম্বর পর্যন্ত ব্যাংকগুলো মোট ১১ লাখ ৫৮ হাজার ৭৭৫ কোটি টাকার ঋণ বিতরণ করে। এর মধ্যে খেলাপি ৮৮ হাজার ৭৩৪ কোটি টাকা যা মোট ঋণের সাত দশমিক ৬৬ শতাংশ। সেই হিসাবে তিন মাসের ব্যবধানে খেলাপি ঋণ বেড়েছে ৬ হাজার ৮০২ কোটি টাকা।  ....২০২০ সালের মার্চে খেলাপি ঋণের পরিমাণ ছিল ৯২ হাজার ৫১০ কোটি টাকা। সে হিসেবে গত বছরের মাচের্র তুলনায় খেলাপি বেড়েছে দুই হাজার ৫৭৪ কোটিমার্চ শেষে দেশের রাষ্ট্রায়ত্ত ব্যাংকগুলোর খেলাপির পরিমান দাঁড়িয়েছে ৪৩ হাজার ৪৫০ কোটি টাকা। এসময়ে সরকারি ব্যাংকগুলো ২ লাখ ৭ হাজার কোটি টাকার ঋণ বিতরণ করেছে। অর্থাত্ সরকারি ব্যাংকগুলোর বিতরণকৃত ঋণের ১৯ দশমিক ৬৭ শতাংশই খেলাপি। ডিসেম্বর শেষে এসব ব্যাংকের খেলাপি ঋণ ছিল ৪২ হাজার ২৭৪ কোটি টাকা। তিন মাসে সরকারি ব্যাংকের খেলাপি ঋণ এক হাজার ১৭৬ কোটি টাকা।রাষ্ট্রীয় মালিকানার বিশেষায়িত তিনটি ব্যাংকের খেলাপি ঋণ হয়েছে ৪ হাজার ৮৬ কোটি টাকা। এ অংক বিতরণ করা ঋণের ১৩ দশমিক ৩৬ শতাংশ। মার্চ পর্যন্ত বিশেষায়িত তিন ব্যাংক ৩০ হাজার ৫৯২ কোটি টাকার ঋণ বিতরণ করেছে। ডিসেম্বর শেষে এসব ব্যাংকের খেলাপি ঋণ ছিল চার হাজার ৬২ কোটি টাকা।  এ হিসাবে খেলাপি ঋণের অর্ধেকেরও বেশি রাষ্ট্রায়ত্ত ও বিশেষায়িত ব্যাংকগুলোর। বেসরকারি ব্যাংকগুলো খেলাপি মোট ঋণের ৫ দশমিক ১৩ শতাংশ বা ৪৫ হাজার ৯০ কোটি টাকা। এসময়ে দেশে কার্যরত বেসরকারি ব্যাংকগুলো ৮ লাখ ৭৯ হাজার কোটি টাকার ঋণ বিতরণ করেছে।২০২০ সালের ডিসেম্বর শেষে বেসরকারি খাতের ব্যাংকগুলোর খেলাপি ঋণ ছিল ৪০ হাজার ৩৬১ কোটি টাকা। তিন মাসে খেলাপি ঋণ ৪ হাজার ৭২৯ কোটি টাকা বেড়েছে।বিদেশী ব্যাংকের খেলাপি হয়েছে ২ হাজার ৪৫৮ কোটি টাকা যা মোট ঋণের ৪ দশমিক ১৩ শতাংশ। এছাড়া বিদেশি ৯ ব্যাংক ৫৯ হাজার ৫৫৫ কোটি টাকার ঋণ বিতরণ করেছে। ডিসেম্বর শেষে এসব ব্যাংকের খেলাপি ঋণ ছিল ৪ হাজার ৬১ কোটি টাকা।ইত্তেফাকএএএম