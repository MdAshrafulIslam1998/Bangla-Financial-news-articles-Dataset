Serial,Title,Date,Author,News
6110,মাদক নিয়ন্ত্রণে চট্টগ্রাম কাস্টমসে বিশেষ ইউনিট,2015-07-01,সালাহউদ্দিন মো রেজা চট্টগ্রাম অফিস,মাদকদ্রব্য নিয়ন্ত্রণে চট্টগ্রাম কাস্টমসে বিশেষ ইউনিট গঠন করা হয়েছে। জাতিসংঘের অর্থায়নে মূলত এ বিশেষ ইউনিট গঠন করা হয়। পোর্ট কন্ট্রোল ইউনিট পিসিইউ নামের ৭ সদস্যের এই ইউনিট ইতিমধ্যে প্রাথমিক কাজ শুরু করেছে। জাতিসংঘের মাদক ও ক্রাইম বিভাগ এবং বিশ্ব কাস্টমস অর্গানাইজেশনের যৌথ উদ্যোগে কন্টেইনার কন্ট্রোলার প্রোগ্রামের আওতায় এটি গঠন করা হয়েছে বলে জানা গেছে।  সম্প্রতি চট্টগ্রাম বন্দর দিয়ে ভোজ্যতেলের মাধ্যমে তরল কোকেন আমদানির ঘটনায় পিসিইউকে আন্তর্জাতিক মাদক এবং বিস্ফোরক আমদানিরপ্তানির সাথে জড়িত মাফিয়া চক্রের ব্যাপারে খোঁজখবর নেয়ার নির্দেশ দেয়া হয়েছে। গতকাল মঙ্গলবার চট্টগ্রাম কাস্টমস কমিশনার পিসিইউকে দক্ষিণ আমেরিকা থেকে দেশে আমদানি হওয়া পণ্যসমূহের প্রতি বিশেষ নজর দেয়ার নির্দেশ প্রদান করেন।  চট্টগ্রাম কাস্টমস সূত্রে জানা গেছে পিসিইউ দক্ষিণ আমেরিকা ও সিঙ্গাপুর থেকে আসা কন্টেইনারবাহী পণ্যসমূহের প্রতি বিশেষ নজর রাখবে। চট্টগ্রাম কাস্টম হাউজে পিসিইউ এর জন্য আলাদা বরাদ্দকৃত রুম হতে বিভিন্ন দেশ থেকে আমদানি করা সন্দেহভাজন পণ্যসমূহের প্রতি নজর রাখা হবে। পিসিইউ প্রতিটি কন্টেইনারের বিল অব লোডিং বিএল দেখে পণ্যটি কোন দেশ থেকে পাঠানো হয়েছে এবং স্থানীয় পর্যায়ে কে আমদানি করেছে তা খতিয়ে দেখবে। কিছু বিশ্লেষণের মাধ্যমে পণ্যটি ঝুঁকিপূর্ণ কিনা তা নির্ধারণ করা হবে। তাছাড়া আমদানি পণ্য দীর্ঘদিন ধরে বন্দরে পড়ে থাকলেও পিসিইউ তা খতিয়ে দেখবে। ড্রাগ ও ক্রাইমের মাধ্যমে সরকারের শুল্ক ফাঁকি দেয়া হচ্ছে কিনা তাও পরীক্ষা ও যাচাইবাছাই করার ক্ষমতা পিসিইউকে দেয়া হয়েছে। এছাড়া পিসিইউ ইন্টারপোল আন্তর্জাতিক পারমাণবিক সংস্থা জাতিসংঘের পরিবেশ সংস্থা ওয়ার্ল্ড ওয়াইল্ড লাইফ সংস্থাসহ বিভিন্ন সংস্থার সাথে যোগাযোগের মাধ্যমে তথ্য সংগ্রহ করবে। দেশি ও আন্তর্জাতিক সংস্থা থেকে প্রাপ্ত তথ্যাদি বিশ্লেষণ করে ঝুঁকি ব্যবস্থাপনার মাধ্যমে তাদের কার্যক্রম পরিচালনা করবে।  সূত্র জানায় জাতিসংঘের মাদক নিয়ন্ত্রণ কর্তৃপক্ষ থেকে পিসিইউকে একটি সার্ভার ও ৬টি কম্পিউটার এবং পণ্য পরীক্ষার কিছু উপকরণ সরবরাহ করা হয়েছে। সাতজন সহকারী কমিশনার পদমর্যাদার কাস্টমস কর্মকর্তাকে নিয়ে গঠিত পিসিইউকে আগামী ২৮ সেপ্টেম্বর থেকে ৮ অক্টোবর পর্যন্ত উচ্চতর প্রশিক্ষণ প্রদান করা হবে। পরবর্তীতে তাদের দেশের বাইরে প্রশিক্ষণ এবং জাতিসংঘের সংশ্লিষ্ট বিভাগ থেকে প্রায় ১ হাজার কেমিক্যাল পরীক্ষা করা সম্ভব এমন আধুনিক প্রযুক্তির মেশিন ও সরঞ্জামাদি প্রদান করার পরিকল্পনা রয়েছে বলে জানা গেছে। প্রসঙ্গত ইতিপূর্বে আমেরিকার মেগাপোর্ট ইনেসিয়েটিভ প্রকল্পের অধীনে তেজস্ক্রিয় পদার্থ নিরূপণের জন্য চট্টগ্রাম বন্দরে স্ক্যানার মেশিন স্থাপন করা হয়েছে।  পিসিইউ এর সদস্য সহকারি কাস্টমস কমিশনার মোহাম্মদ সোহেল রানা জানান তারা ইতিমধ্যে কাজ শুরু করেছেন। পর্যায়ক্রমে তাদের কার্যক্রম আরো জোরদার করা হবে। তবে সুনির্দিষ্ট ও বিশ্বাসযোগ্য তথ্যপ্রমাণ ছাড়া অভিযান পরিচালনা করা যাবে না। বিদ্যমান শুল্ক আইন ও বিধির আলোকে সংশ্লিষ্ট সংস্থাসমূহের সাথে যোগাযোগের মাধ্যমে সমন্বিতভাবে কাজ করা হবে। পিসিইউ প্রতিমাসে এনবিআরএর নিকট প্রতিবেদন দাখিল করবে। প্রতি তিন মাস অন্তর একটি সভা করবে পিসিইউ।