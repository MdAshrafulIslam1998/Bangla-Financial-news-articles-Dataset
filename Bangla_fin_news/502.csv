Serial,Title,Date,Author,News
502,‘নগদ’ উদ্যোক্তা হবেন অবসরপ্রাপ্ত ডাক পিয়ন,2022-01-31,ইত্তেফাক অনলাইন ডেস্ক,অবসরে যাওয়া ডাক পিয়নদের আয়ের ব্যবস্থা করে দিতে নিজেদের উদ্যোক্তা বা এজেন্ট করে নেওয়ার পরিকল্পনা করেছে মোবাইলে আর্থিক সেবাদাতা প্রতিষ্ঠান নগদ। সেক্ষেত্রে অবসরপ্রাপ্ত কোনো ডাক পিয়ন চাইলে উদ্যোক্তা হিসেবে নিজ এলাকার ডাকঘরে সেবাটি চালু করতে পারবেন। এখন থেকে দেশের বিভিন্ন প্রান্তে ছড়িয়ে ছিটিয়ে থাকা ডাক পিয়নদের অবসর গ্রহণের পর নিশ্চিত একটি আয়ের ব্যবস্থা করে দেওয়ার লক্ষ্যেই এমন পরিকল্পনা হাতে নিয়েছে নগদ। অবসরপ্রাপ্ত ডাক পিয়নদের বাড়তি আয়ের সুযোগ দেওয়ার পাশাপাশি দেশের সাধারণ মানুষের জন্য তারা নিশ্চিত করতে পারবেন নগদএর সাশ্রয়ী সকল সেবা। এই কার্যক্রমের আওতায় নগদ শহরের পাশাপাশি গ্রামগঞ্জে অবস্থানরত অবসরে যাওয়া ডাক পিয়নদেরও সব ধরনের সহায়তা প্রদান করবে। সেক্ষেত্রে উদ্যোক্তাকে তাদের নিজ এলাকায় অবস্থিত ডাকঘরে সেবাটি চালু করতে হবে। উদ্যোক্তা হতে সংশ্লিষ্ট পোস্ট অফিসের মাধ্যমে আবেদন করতে হবে নগদ বরাবর। নতুন এই উদ্যোক্তাদের ব্র্যান্ডিং থেকে শুরু করে প্রযুক্তিগত দিকসহ সার্বিক সহযোগিতা করবে দেশের অন্যতম সেরা মোবাইল ফাইন্যান্সিয়াল সার্ভিস নগদ। অবসরপ্রাপ্ত ডাক পিয়নদের উদ্যোক্তা হিসেবে গড়ে তোলার এই প্রক্রিয়াকে স্বাগত জানিয়েছেন ডাক ও টেলিযোগাযোগ মন্ত্রী মোস্তাফা জব্বার। এ বিষয়ে নিজের ফেসবুক পেইজে একটি পোস্টও দেন তিনি। অভিনব উদ্যোগ নেওয়ায় নগদ কর্মকর্তাদের ধন্যবাদ জানিয়ে মন্ত্রী বলেন ডাক বিভাগের নেটওয়ার্কটি একক সংস্থা হিসেবে সরকারের সবচেয়ে বড় এবং বিস্তৃত নেটওয়ার্ক। দশ সহস্রাধিক লোক এখানে কাজ করে। এই মানব সম্পদকে কেন্দ্র করে নগদ জনগণের জন্য ডিজিটাল সেবায় আরো নিবেদিত হবে। এমনকি অবসরপ্রাপ্তরা এ থেকে তাদের ভালো সময় কাটানো এবং বাড়তি আয়ের সুযোগও পাবে। নতুন এই উদ্যোগ বিষয়ে নগদএর ব্যবস্থাপনা পরিচালক তানভীর এ মিশুক বলেন নগদএর সেবার মাধ্যমে সাধারণ মানুষের দিনবদল করাই আমাদের প্রধান লক্ষ্য। ডাক বিভাগ থেকে অবসর নেওয়া ডাক পিয়নরা নগদএর উদ্যোক্তা হয়ে আমাদের প্রতিনিধি হিসেবে প্রান্ত পর্যন্ত সেবা ছড়িয়ে দেয়ার কাজ করতে পারেন। এক্ষেত্রে এক দিকে অবসরের পরেও তারা কাজের মধ্যে থাকতে পারেন আবার নিজেদের জন্য বাড়তি আয়ও নিশ্চিত হবে। সর্বনিন্ম খরচে ও সহজ সেবা দেওয়ার কারণে নগদ উদ্যোক্তরা সারা দেশে এই ব্যবসায় নিজেদের শক্ত অবস্থান নিশ্চিত করতে সক্ষম হয়েছেন। পাশাপাশি নগদএর উদ্ভাবনী সব সেবার ফলে উদ্যোক্তারা যেমন স্বনির্ভর হয়েছেন তেমনি প্রতিদিন তৈরি হচ্ছেনতুন নতুন আরও অনেক উদ্যোক্তা। বিশেষ করে নগদ এর কম খরচে লেনদেনের কারণে খুব অল্প সময়ে মানুষের মাঝে জনপ্রিয় হয়ে উঠেছে সেবাটি। ফলে নগদ এর উদ্যোক্তারা স্বনির্ভর হওয়ার মাধ্যমে নিজের ও পরিবারের ভাগ্য পরিবর্ত করতে সক্ষম হয়েছে। বর্তমানে নগদ এর উদ্যোক্তা সংখ্যা ২ লাখ ৪২ হাজার। সর্বশেষ তথ্য অনুসারে সারা দেশে ৯ হাজার ৮৮৬টি ডাকঘর আছে যেখানে কাজ করছেন প্রায় সমসংখ্যক ডাক পিয়ন। প্রতিবছরই উল্লেখযোগ্য সংখ্যক ডাক পিয়ন অবসরে যাচ্ছেন এবং অবসরের পর বেশিরভাগ ক্ষেত্রেই তাদের আর কোনো কাজ থাকে না। কিন্তু এখন চাইলেই তারা সংশ্লিষ্ট ডাক বিভাগের মাধ্যমে নগদ কর্তৃপক্ষের কাছে আবেদন করতে পারবেন।