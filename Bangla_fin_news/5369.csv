Serial,Title,Date,Author,News
5369,প্রাণ গ্রুপকে ঋণ সহায়তা দিচ্ছে প্রোপারকো ও এফএমও,2016-02-04,অনলাইন ডেস্ক,দেশের শীর্ষস্থানীয় কৃষিপণ্য প্রক্রিয়াজাত ও রফতানিকারক প্রতিষ্ঠান প্রাণ গ্রুপকে ১৩ মিলিয়ন মার্কিন ডলার ঋণ সহায়তা দিচ্ছে আন্তর্জাতিক দুটি আর্থিক প্রতিষ্ঠান প্রোপারকো এবং এফএমও। বুধবার রাজধানীর রেডিসন হোটেলে আয়োজিত এক অনুষ্ঠানে এ চুক্তি সম্পাদিত হয়।   প্রাণআরএফএল গ্রুপের উপব্যবস্থাপনা পরিচালক আহসান খান চৌধুরী এফএমওর কৃষি বিভাগের প্রধান কর্মকর্তা মার্জোলিন ল্যান্ধি প্রোপারকো এশীয় অঞ্চলের প্রধান সেবাস্টিয়ান ফ্লিউরি নিজ নিজ প্রতিষ্ঠানের পক্ষে চুক্তিতে স্বাক্ষর করেন।   ফ্রান্স ও নেদারল্যান্ডস ভিত্তিক আর্থিক প্রতিষ্ঠান প্রোপারকো ও এফএমও বিশ্বের উদীয়মান উন্নয়নশীল দেশগুলোতে বেসরকারি বিনিয়োগে অনুঘটক হিসেবে ও উদ্যোক্তাদের এগিয়ে নিতে কাজ করে যাচ্ছে।   চুক্তি অনুযায়ী প্রোপারকো ও এফএমও যৌথভাবে ৮ ও ৫ মিলিয়ন মার্কিন ডলার ঋণ সরবরাহ করবে প্রাণ এর সহযোগি প্রতিষ্ঠান ময়মনসিংহ এগ্রো লিমিটেডকে। আহসান খান চৌধুরী জানান পণ্যের গুনাগুণ বজায় রাখতে উন্নতমানের প্যাকেজিং ও প্রযুক্তির বিকল্প নেই। এ ঋণ সহায়তা কাজে লাগিয়ে প্যাকেজিং শিল্পে আধুনিকায়ন এবং জুস ও বেভারেজ শিল্পে সর্বাধুনিক প্রযুক্তি স্থাপন করবে প্রাণ। এ সহায়তা প্রাণকে স্থানীয় এবং আন্তর্জাতিক পরিসরে আরও প্রতিযোগী হতে ভূমিকা রাখবে।  তিনি আরো জানান আমাদের লক্ষ্য বাংলাদেশসহ বিশ্বের বিভিন্ন দেশে স্বল্পমূল্যে মানসম্পন্ন প্রক্রিয়াজাত ও প্যাকেটজাত খাদ্য সরবরাহ করা। এ লক্ষ্যে প্রাণ বিভিন্ন প্রকল্প হাতে নিয়েছে। প্রোপারকো ও এফএমওর সহযোগিতা এবং আমাদের প্রচেষ্টা সামগ্রিকভাবে দেশের কৃষিপণ্য প্রক্রিয়াকরণ শিল্পের উন্নয়নকে ত্বরান্বিত করবে।   অনুষ্ঠানে আরও উপস্থিত ছিলেন প্রাণআরএফএল গ্রুপের পরিচালক কর্পোরেট ফাইন্যান্স উজমা চৌধুরী ও এফএমওর বিনিয়োগ কর্মকর্তা ডন এ্যারেন্ডস্সহ উভয় প্রতিষ্ঠানের ঊর্ধ্বতন কর্মকর্তাবৃন্দ।