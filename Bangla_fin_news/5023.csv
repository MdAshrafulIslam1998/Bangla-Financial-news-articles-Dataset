Serial,Title,Date,Author,News
5023,পোশাকশিল্প এলাকায় শনি ও রবিবার ব্যাংক খোলা,2016-06-23,ইত্তেফাক রিপোর্ট,আসন্ন পবিত্র ঈদুল ফিতর উপলক্ষে দেশের পোশাক শিল্প এলাকায় অবস্থিত ব্যাংকের শাখাগুলো আগামী শনি ও রবিবার খোলা থাকবে। এছাড়া আগামী সোমবার সব ব্যাংকের সব শাখা খোলা থাকবে। বৃহস্পতিবার বাংলাদেশ ব্যাংকের মুখপাত্র ও নির্বাহী পরিচালক শুভঙ্কর সাহা এ তথ্য জানান।  আসন্ন ঈদে নয় দিন টানা সরকারি ছুটিতে শ্রমিক কর্মচারী ও শিল্প মালিকদের আর্থিক লেনদেনের সুবিধার্থে শনি ও রবিবার ব্যাংক খোলা রাখার সিদ্ধান্ত নেয়া হয়েছে। এছাড়া আগ্রাবাদসহ চট্টগ্রাম বন্দর এলাকার তফসিলি ব্যাংকের সব শাখা আগামী ঈদুল ফিতর পর্যন্ত প্রতি শনিবার খোলা থাকবে।  এর আগে গত সোমবার বাংলাদেশ ব্যাংকের জারি করা এক প্রজ্ঞাপনে বলা হয়েছে আগ্রাবাদসহ চট্টগ্রাম বন্দর এলাকার তফসিলি ব্যাংকের সব শাখা আগামী ঈদুল ফিতর পর্যন্ত প্রতি শনিবার খোলা রাখার সিদ্ধান্ত নিয়েছে বাংলাদেশ ব্যাংক।  ব্যাংকগুলোর প্রধান নির্বাহীদের কাছে পাঠানো প্রজ্ঞাপনে বলা হয়েছিল চট্টগ্রাম বন্দরের কন্টেইনার জট নিরসন পবিত্র রমজানে ভোগ্য পণ্যের সরবরাহ নিশ্চিতকরণ ও বন্দরের ব্যবহারকারীদের ভোগান্তি নিরসনের স্বার্থে আগ্রাবাদসহ চট্টগ্রাম বন্দর এলাকার তফসিলি ব্যাংকের সব শাখা আগামী ঈদুল ফিতর পর্যন্ত প্রতি শনিবার খোলা রেখে স্বাভাবিক ব্যাংকিং কার্যক্রম পরিচালনা করার জন্য নির্দেশনা দেয়া হলো। এতে আরও বলা হয়েছিল বর্তমানে বিমান সমুদ্রনৌ ও স্থল বন্দরস্থ বাণিজ্যিক ব্যাংকের এডি শাখাসমূহ প্রতি শুক্রবার ও শনিবার এবং দেশের অপরাপর স্থানে অবস্থিত বাণিজ্যিক ব্যাংকের এডি শাখাসমূহ শনিবার স্বীয় বিবেচনায় খোলা রাখার নির্দেশনা বহাল থাকবে। বাংলাদেশ ব্যাংকের নির্দেশনা অনুযায়ী ছুটির দিনে কাজে যোগদানকারী কর্মকর্তাকর্মচারীদের বিধি মোতাবেক যুক্তিসঙ্গত ভাতা দেবে সংশ্লিষ্ট ব্যাংক।