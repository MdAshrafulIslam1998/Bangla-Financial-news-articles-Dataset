Serial,Title,Date,Author,News
4760,গ্রামীণফোনের নতুন সিইও ফারবার্গ,2016-10-19,অনলাইন ডেস্ক,গ্রামীণফোনের প্রধান নির্বাহী কর্মকর্তা সিইও হিসেবে নিয়োগ পেয়েছেন পেটারবি ফারবার্গ। আগামী ১ নভেম্বর থেকে নতুন দায়িত্ব পালন করবেন। একই সাথে ফারবার্গ টেলিনর গ্রুপের এক্সিকিউটিভ ম্যানেজমেন্ট টিম এর সদস্য হিসেবেও কাজ করবেন।  বুধবার এক প্রেসবিজ্ঞপ্তিতে বলা হয় আগামী ১ নভেম্বর থেকে গ্রামীণফোনের বোর্ড অফ ডিরেক্টর পেটারবি ফারবার্গ ৪৯ কে কোম্পানির অন্তর্বতী প্রধান নির্বাহী কর্মকর্তা সিইও হিসেবে দায়িত্ব নেবেন।  বিজ্ঞপ্তিতে বলা হয় বর্তমানে ফারবার্গ ব্যাংকক ভিত্তিক টেলিনর ডিজিটাল বিজনেসের সিনিয়র ভাইস প্রেসিডেন্ট হিসেবে কর্মরত আছেন। এর আগে তিনি তিন বছর টেলিনর মায়ানমারে প্রধান নির্বাহী কর্মকর্তা হিসেবে কাজ করেন। ১৯৯৮ সালে টেলিনরে যোগ দেয়ার পর থেকে তিনি ডিট্যাকের চিফ ফিনান্সিয়াল অফিসার ও চিফ মার্কেটিং অফিসার এবং টেলিনর গ্রুপের হেড অফ ফিনান্সিয়াল সার্ভিসসহ বিভিন্ন উচ্চ পদে কাজ করেন।  ফারবার্গ গ্রামীণফোনের বর্তমান সিইও রাজীব শেঠির স্থলাভিষিক্ত হবেন। শেঠি ২০১৪ সালের নভেম্বর থেকে গ্রামীণফোনে কর্মরত ছিলেন।  ইত্তেফাকএএসএস