Serial,Title,Date,Author,News
5317,আরো সংকটে পড়বে বিশ্ব অর্থনীতি আইএমএফ,2016-02-26,ইত্তেফাক রিপোর্ট,বিশ্ব অর্থনীতিতে সংকট আরো বাড়ছে। আন্তর্জাতিক মুদ্রা তহবিল বা আইএমএফ গতকাল যে রিপোর্ট প্রকাশ করেছে তাতে বলা হয় বিশ্বের অর্থনীতি আরো দুর্বল হয়েছে। অদূর ভবিষ্যতে উচ্চ মাত্রার ঝুঁকি রয়েছে বিশ্ব অর্থনীতিতে। বিশ্বব্যাপী সম্পদের দাম কমে যাওয়া এবং অর্থনৈতিক উত্থান পতন বেড়ে যাবার কারণে বাজে পরিস্থিতির দিকে এগুচ্ছে অর্থনীতি।  এদিকে জি২০ভুক্ত দেশগুলোর অর্থমন্ত্রী এবং কেন্দ্রীয় ব্যাংকের গভর্নররা চলতি সপ্তাহে অর্থনীতি উদ্ধার পরিকল্পনায় সাংহাইয়ে বৈঠকে বসছেন। আইএমএফএর রিপোর্টে বলা হয় চীনের অর্থনীতির নেতিবাচক প্রবৃদ্ধির প্রভাব পড়েছে বিশ্ব অর্থনীতিতে। বিশ্বের দ্বিতীয় বৃহত্ অর্থনীতির দেশ চীনের অর্থনীতির প্রবৃদ্ধি গত ২৫ বছরের মধ্যে সর্বনিম্ন।  আইএমএফএর মতে শুধু চীন নয় বিশ্বের অন্যান্য দ্রুত বর্ধনশীল অর্থনীতির দেশগুলোর অর্থনীতিও এগুচ্ছে কম। অর্থনীতির প্রবৃদ্ধি কমার পেছনে বিশ্ববাজারে ভোগ্যপণ্যের দাম কমে যাওয়াকেও দায়ী করেছে আইএমএফ।  সংস্থাটির মতে বিশ্ব অর্থনীতিতে যে খুব শিগগিরই সুবাতাস ফিরে আসবে তার কোনো লক্ষণ নেই। কারণ জ্বালানি তেলের দাম ক্রমাগত উঠানামা করছে। ভূরাজনৈতিক সংঘাতও প্রবৃদ্ধির পথে বাধা হয়ে দাঁড়িয়েছে। অর্থনৈতিক নেতিবাচক প্রবৃদ্ধির কারণে যেসব দেশ সংকটে পড়বে সেসব দেশকে উদ্ধার করতে সুনির্দিষ্ট পরিকল্পনা নিতে জি২০ভুক্ত দেশগুলোকে আহ্বান জানিয়েছে আইএমএফ।  চলতি বছরের শুরুতে আইএমএফ বিশ্ব অর্থনীতির প্রবৃদ্ধির প্রাক্কলন কমিয়েছিলো। এবার তা আরো কমিয়ে চলতি বছরের জন্য তিন দশমিক চার এবং ২০১৭ সালের জন্য তিন দশমিক ছয় শতাংশ নির্ধারণ করেছে।