Serial,Title,Date,Author,News
4383,অস্ট্রেলিয়ার বিনিয়োগকে স্বাগত জানাবে বাংলাদেশ বাণিজ্যমন্ত্রী,2017-01-23,অনলাইন ডেস্ক,বাণিজ্যমন্ত্রী তোফায়েল আহমেদ বলেছেন বাংলাদেশে অস্ট্রেলিয়ার বিনিয়োগকে স্বাগত জানানো হবে এবং চাহিদা মোতাবেক সবধরনের সহযোগিতা দেয়া হবে।  তিনি বলেন অস্ট্রেলিয়ার বাজারে বাংলাদেশি পণ্য রফতানি বৃদ্ধি পাচ্ছে। গত অর্থবছরে বাংলাদেশ অস্ট্রেলিয়ার প্রায় ১ বিলিয়ন মূল্যের পণ্য রফতানি করেছে। অস্ট্রেলিয়ায় বাংলাদেশের পণ্য রফতানি বছরে সাড়ে ১৬ শতাংশ হারে বৃদ্ধি পাচ্ছে। আগামী ৫ বছরের মধ্যে বাংলাদেশ অস্ট্রেলিয়ায় বছরে ২ বিলিয়ন মার্কিন ডলার মূল্যের পণ্য রফতানি করতে সক্ষম হবে। বাংলাদেশের ঘনিষ্ট ও বিশ্বস্ত বন্ধু রাষ্ট্র অস্ট্রেলিয়া। সেদেশে আমরা সকল পণ্যের উপর ডিউটি ও কোটা ফ্রি সুবিধা পেয়ে থাকি। বাংলাদেশ গত অর্থ বছরে অস্ট্রেলিয়া থেকে আমদানি করেছে প্রায় ৮০০ মিলিয়ন মার্কিন ডলার মূল্যের পণ্য।  সোমবার বাংলাদেশ সচিবালয়ে তাঁর কার্যালয়ে বাংলাদেশে নিযুক্ত অস্ট্রেলিয়ার রাষ্ট্রদূত মিজ জুলিয়া নিব্লেট এর সাথে মতবিনিময় শেষে তিনি সাংবাদিকদের এসব কথা বলেন।  তোফায়েল বলেন বাংলাদেশের তৈরী পোশাক সিরামিক টেবিল ওয়্যার পাট ও পাটজাত পণ্য চামড়া পিভিসি ব্যাগ চিংড়ি ক্যাপসহ বেশকিছু পণ্য অস্ট্রেলিয়ায় রফতানি হয়। মন্ত্রী বলেন উভয় দেশ বাণিজ্য ও বিনিয়োগ বৃদ্ধি করতে আগ্রহী। প্রধানমন্ত্রী শেখ হাসিনা ঘোষিত ১০০টি বিশেষ অর্থনৈতিক জোনে বিনিয়োগের জন্য অস্ট্রেলিয়ার প্রতি আহবান জানানো হয়েছে। বাংলাদেশের বিনিয়োগ নীতি ও পরিবেশে অস্ট্রেলিয়া সন্তুষ্টু।  ইত্তেফাকএএম।