Serial,Title,Date,Author,News
2455,ডিসেম্বরে মূল্যস্ফীতির হার কমে দাঁড়িয়েছে ৫ দশমিক  ৭৫ শতাংশে,2020-01-08,ইত্তেফাক রিপোর্ট,গেল ডিসেম্বর মাসে দেশের সার্বিক মূল্যস্ফীতির হার কিছুটা কমেছে। এ সময় মূল্যস্ফীতি দাঁড়িয়েছে ৫ দশমিক ৭৫ শতাংশ যা আগের মাস নভেম্বরে ছিল ৬ দশমিক শূন্য ৫ শতাংশ। তবে এ সময়ের খাদ্য মূল্যস্ফীতির হার কমলেও কিছুটা বেড়েছে খাদ্যবহির্ভূত মূল্যস্ফীতির হার।বাংলাদেশ পরিসংখ্যান ব্যুরোর বিবিএস হালনাগাদ তথ্য গতকাল মঙ্গলবার একনেক পরবর্তী সংবাদ সম্মেলনে তুলে ধরেন পরিকল্পনামন্ত্রী এম এ মান্নান। মূলত খাদ্য খাতে মূল্যস্ফীতি কমে আসায় সার্বিক মূল্যস্ফীতির হার কমেছে। বিবিএস এর তথ্যে দেখা যায় ডিসেম্বর মাসে খাদ্য মূল্যস্ফীতি কমে হয়েছে ৫ দশমিক ৮৮ শতাংশ যা নভেম্বরে ছিল ৬ দশমিক ৪১ শতাংশ। খাদ্যবহির্ভূত পণ্যের মূল্যস্ফীতি বেড়ে হয়েছে ৫ দশমিক ৫৫ শতাংশ যা নভেম্বরে ছিল ৫ দশমিক ৪৭ শতাংশ। পরিকল্পনামন্ত্রী বলেন বাজারে এখন প্রচুর শাকসবজি উঠেছে। তাছাড়া মাছের দামও কমে গেছে। সব কিছু মিলে মূল্যস্ফীতি কমেছে। আশা করছি আগামীতে মূল্যস্ফীতি আরো কমবে।বিবিএস এর হালনাগাদ প্রতিবেদনে বলা হয়েছে এক মাসের ব্যবধানে শাকসবজি যেমনবেগুন শিম গাঁজর শসা টম্যাটো ফুলকপি লাউ পেঁয়াজ ও আদার মূল্য নভেম্বরের তুলনায় ডিসেম্বরে কিছুটা কমে আসে।বিবিএস এর তথ্যে দেখা যায় ডিসেম্বর মাসে গ্রামীণ পর্যায়ে সাধারণ মূল্যস্ফীতি হয়েছে শতকরা ৫ দশমিক ৭৬ ভাগ যা নভেম্বরে ছিল ৬ দশমিক শূন্য ১ ভাগ। আর শহর পর্যায়ে ডিসেম্বরে মূল্যস্ফীতি হয়েছে ৫ দশমিক ৭৩ ভাগ যা নভেম্বরে ছিল ৬ দশমিক ১২ ভাগ।গত এক বছরের অর্থাত্ ২০১৯ সালে দেশে সার্বিকভাবে গড় মূল্যস্ফীতির হার নির্ণয় করা হয়েছে ৫ দশমিক ৫৯ ভাগ। পূর্ববর্তী ২০১৮ সালে ছিল শতকরা ৫ দশমিক ৫৫ ভাগ। অর্থাত্ একবছরের ব্যবধানে গড় মূল্যস্ফীতির হার বেড়েছে।অন্যদিকে মজুরি সূচক বিশ্লেষণ করে বিবিএস এর প্রতিবেদনে বলা হয়েছে ডিসেম্বরে মজুরি সূচক বেড়ে হয়েছে ৬ দশমিক ৫৪ শতাংশ। যেখানে নভেম্বরে মজুরি সূচক ছিল ৬ দশমিক ৪২ শতাংশ। নভেম্বরে কৃষি খাতে মজুরি হার ছিল ৬ দশমিক ৫৫ শতাংশ যা ডিসেম্বরে বেড়ে দাঁড়িয়েছে ৬ দশমিক ৭২ শতাংশে। নভেম্বরে শিল্প খাতে মজুরি হার ছিল ৬ দশমিক ১১ শতাংশ যা ডিসেম্বরে বেড়ে দাঁড়িয়েছে ৬ দশমিক ১২ শতাংশ। সেবা খাতে নভেম্বরে মজুরির হার ছিল ৬ দশমিক ৪৪ শতাংশ যা ডিসেম্বরে বেড়ে দাঁড়িয়েছে ৬ দশমিক ৪৮ শতাংশে।ইত্তেফাকইউবি