Serial,Title,Date,Author,News
4839,ভারতের সাথে বাণিজ্য বাড়াতে আগ্রহী বাংলাদেশ শিল্পমন্ত্রী,2016-09-22,অনলাইন ডেস্ক,শিল্পমন্ত্রী আমির হোসেন আমু বলেছেন বাংলাদেশ বৃহত্তর অর্থনৈতিক অন্তর্ভুক্তির জন্য ভারতের উত্তরপূর্বাঞ্চলীয় রাজ্যগুলোর সাথে বাণিজ্য ও বিনিয়োগ বাড়াতে আগ্রহী।  তিনি বলেন এ লক্ষ্যে দুদেশের সীমান্ত পর্যায়ে বাণিজ্য অবকাঠামো সৃষ্টি অভিবাসন ও শুল্ক সুবিধা জোরদার ও স্থলবন্দর আধুনিকায়নসহ অন্যান্য উদ্যোগ গ্রহণে বাংলাদেশ একসাথে কাজ করবে।  শিল্পমন্ত্রী বৃহস্পতিবার ভারতের আগরতলায় অনুষ্ঠিত তৃতীয় নর্থ ইস্ট কানেকটিভিটি সম্মেলনের উদ্বোধনী অনুষ্ঠানে বক্তৃতাকালে এ কথা বলেন।  আগরতলার প্রজ্ঞা ভবনে দুদিনব্যাপী এ সম্মেলন অনুষ্ঠিত হচ্ছে। ত্রিপুরা রাজ্য সরকারের সহায়তায় ফেডারেশন অব ইন্ডিয়ান চেম্বার অব কমার্স অ্যান্ড ইন্ডাট্রিজ এই সম্মেলনের আয়োজন করে।  ফেডারেশন অব ইন্ডিয়ান চেম্বার অব কমার্স অ্যান্ড ইন্ডাট্রিজের উত্তরপূর্বাঞ্চলীয় উপদেষ্টা পরিষদের চেয়ারম্যান রণজিৎ বারঠাকুরের সভাপতিত্বে আয়োজিত অনুষ্ঠানে অন্যান্যের মধ্যে ত্রিপুরা রাজ্যের মুখ্যমন্ত্রী মানিক সরকার নাগাল্যান্ডের মুখ্যমন্ত্রী টিআর জেলিয়াং ত্রিপুরা সরকারের শিক্ষা শিল্প ও বাণিজ্য তথ্য প্রযুক্তি ও আইনমন্ত্রী তপন চক্রবর্তী মুখ্যসচিব গোপাল সিংসহ শিল্প উদ্যোক্তা ও ব্যবসায়ী নেতৃবৃন্দ বক্তব্য রাখেন।  বর্তমানে বাংলাদেশ ও ভারতের মধ্যে সম্পর্ক সবচেয়ে বন্ধুত্বপূর্ণ পর্যায়ে রয়েছে এ কথা উল্লেখ করে শিল্পমন্ত্রী আমির হোসেন আমু বলেন এ সম্পর্ক কাজে লাগিয়ে দুদেশের মধ্যে ভৌগলিক সংযোগ জোরদার এবং অন্তর্বাণিজ্য সম্প্রসারণের সুযোগ রয়েছে। তিনি উত্তরপূর্বাঞ্চলীয় রাজ্যগুলোর সাথে সড়ক যোগাযোগ বৃদ্ধির পাশাপাশি ১৯৬৫ সালের পাকভারত যুদ্ধে ক্ষতিগ্রস্ত রেল যোগাযোগ নেটওয়ার্ক পুনরায় চালুর ওপর গুরুত্বারোপ করেন।  ভারতের উত্তরপূর্বাঞ্চলীয় রাজ্যগুলোর সাথে বাংলাদেশের ১ হাজার ৭৪১ কিলোমিটার সীমান্ত রয়েছে উল্লেখ করে শিল্পমন্ত্রী বলেন প্রাকৃতিক সম্পদে ভরপুর এ অঞ্চল বিনিয়োগের জন্য অত্যন্ত সম্ভাবনাময়। ভৌগলিক অবস্থানের কারণে এখান থেকে ভারতের অন্য রাজ্যে পণ্য পরিবহন ও যোগাযোগ কষ্টসাধ্য।  শিল্প মন্ত্রণালয়ের এক সংবাদ বিজ্ঞপ্তিতে বৃহস্পতিবার এ কথা বলা হয়। বাসস।  ইত্তেফাকএসএস