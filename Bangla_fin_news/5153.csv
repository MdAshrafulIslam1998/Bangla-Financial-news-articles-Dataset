Serial,Title,Date,Author,News
5153,বিনিয়োগের জন্য সৌদি আরবের প্রতি বাণিজ্যমন্ত্রীর আহ্বান,2016-05-24,অনলাইন ডেস্ক,দক্ষ জনশক্তি তৈরি পোশাক ওষুধ আমদানি এবং কৃষিখাতে বিনিয়োগের জন্য সৌদি আরবের প্রতি আহ্বান জানিয়েছেন বাণিজ্যমন্ত্রী তোফায়েল আহমেদ। মঙ্গলবার বাণিজ্য মন্ত্রণালয় থেকে সংবাদ বিজ্ঞপ্তিতে এই তথ্য জানানো হয়েছে।  সৌদি আরবে সফররত বাণিজ্যমন্ত্রী তোফায়েল আহমেদ সৌদি আরবের এক্সপোর্ট প্রমোশন বিভাগের ডিরেকটর জেনারেল এবং সৌদি বাংলাদেশ ইন্ডাস্ট্রিয়াল অ্যান্ড এগ্রিকালচারাল ইনভেস্টমেন্ট কোম্পানির চেয়ারম্যান আহমেদ এম আলঘাননামের সঙ্গে মতবিনিময় করার সময় একথা বলেন।  তোফায়েল আহমেদ বলেছেন বাংলাদেশ সৌদি আরবের সাথে বাণিজ্য এবং বিনিয়োগ বৃদ্ধি করতে আগ্রহী। বাংলাদেশের কৃষি খাতে সৌদি বিনিয়োগকে স্বাগত জানানো হবে। তিনি আরো বলেন বাংলাদেশের রফতানিকারকদের কারিগরি সমর্থন প্রদানের জন্য বাংলাদেশ এবং সৌদি আরবের মধ্যে একটি যৌথ কারিগরি কমিটি গঠন করা হলে উভয় দেশ উপকৃত হবে।  বাণিজ্যমন্ত্রী জানান বাংলাদেশের বাণিজ্য মন্ত্রণালয় এবং সৌদি আরবের মধ্যে আগামী কিছু দিনের মধ্যে জয়েন্ট কমিশনের ১১তম সভা অনুষ্ঠিত হবে। সেখাবে উভয় দেশের বাণিজ্য ও বিনিয়োগ বৃদ্ধির বিষয়ে বিস্তারিত আলোচনা করা সম্ভব হবে।  উদ্বোধনী অনুষ্ঠান চলাকালে বাণিজ্যমন্ত্রী তোফায়েল আহমেদ অনুষ্ঠানের প্রধান অতিথি রিয়াদের গভর্নর প্রিন্স ফয়সাল বিন বান্দারের সঙ্গে এক সৌজন্য সাক্ষাতে মিলিত হন। এ সময় সৌদি আরবের বাণিজ্য ও বিনিয়োগমন্ত্রী মজিদ বিন আব্দুল্লাহ আল কাসাবি ওআইসির সেক্রেটারি জেনারেল ড. আয়াদ মাদানি উপস্থিত ছিলেন। বাণিজ্যমন্ত্রী তোফায়েল আহমেদ ওআইসিভুক্ত দেশগুলোর মধ্যে বাণিজ্য ও বিনিয়োগ বৃদ্ধির আহ্বান জানান।  তিনি বলেন বাংলাদেশে পর্যাপ্ত দক্ষ রফতানিযোগ্য জনশক্তি রয়েছে। তৈরি পোশাক ও ওষুধ সৌদি আরবে রফতানির প্রস্তাব দিলে সৌদি বাণিজ্য ও বিনিয়োগমন্ত্রী এ বিষয়ে আগ্রহ প্রকাশ করেন এবং অতি অল্প সময়ের মধ্যে বাংলাদেশের ব্যবসায়ীদের সাথে আলোচনা ও সম্ভাবতা যাচাই করার জন্য সৌদি ব্যবসায়ীদের নিয়ে বাংলাদেশ সফরের আগ্রহ প্রকাশ করেন।  সৌদি আরবের রিয়াদে অনুষ্ঠিত ১৫তম ওআইসি ট্রেড ফেয়ারের উদ্বেধনী অনুষ্ঠানে বাণিজ্যমন্ত্রী তোফায়েল আহমেদ উপস্থিত ছিলেন। অনুষ্ঠানে প্রধান অতিথি ছিলেন রিয়াদের গভর্নর প্রিন্স ফয়সাল বিন বান্দার। অন্যান্যের মধ্যে উপস্থিত ছিলেন সৌদি আরবের বাণিজ্য ও বিনিয়োগমন্ত্রী মজিদ বিন আব্দুল্লাহ আল কাসাবি ওআইসির সেক্রেটারি জেনারেল ড. আয়াদ মাদানি।  মেলায় বাংলাদেশসহ ৩০টি দেশ অংশগ্রহণ করছে। বাংলাদেশের প্রায় ৩৬টি প্রতিষ্ঠান মেলায় অংশ নিয়ে বাংলাদেশের তৈরি পণ্য প্রদর্শন ও বিক্রয় করছে। এরমধ্যে বাংলাদেশ সরকারের রফতানি উন্নয়ন ব্যুরো বিএমইটি এবং বিওইএসএল রয়েছে। মেলায় বাংলাদেশের প্রক্রিয়াকরণ খাদ্য তৈরি পোশাক তাওয়াল হোম টেক্সাইল প্রভৃতি পণ্য প্রদর্শন করা হচ্ছে।বাসস।