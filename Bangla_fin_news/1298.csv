Serial,Title,Date,Author,News
1298,সিটি ব্যাংক ও বনানী ক্লাবের মধ্যে চুক্তি,2021-05-27,ইত্তেফাক অনলাইন ডেস্ক,সিটি ব্যাংক ও বনানী ক্লাব লিমিটেডের মধ্যে একটি চুক্তি স্বাক্ষর হয়েছে। এই চুক্তি অনুযায়ী বনানী ক্লাবের এক হাজারেরও বেশি সদস্য এখন যে কোনো জায়গা থেকে যে কোনো সময় ব্যাংকের ডিজিটাল প্ল্যাটফর্ম সিটিটাচ ব্যবহার করে বিল এবং ফি দিতে পারবেন।সিটি ব্যাংকের প্রধান কার্যালয়ে আয়োজিত চুক্তি স্বাক্ষর অনুষ্ঠানে বনানী ক্লাবের প্রেসিডেন্ট ও সিটি ব্যাংকের প্রাক্তন চেয়ারম্যান রুবেল আজিজ এবং সিটি ব্যাংকের এমডি ও সিইও মাসরুর আরেফিন নিজ নিজ প্রতিষ্ঠানের পক্ষে চুক্তি স্বাক্ষর করেন। সিটি ব্যাংকের এএমডি শেখ মোহাম্মদ মারুফ ডিজিটাল ফিনান্সিয়্যাল সার্ভিস বিভাগের প্রধান জাফরুল হাসান আইটি বিভাগের প্রধান মোহাম্মদ আনিসুর রহমান এবং বনানী ক্লাবের পরিচালক অর্থ আবদুল গাফফার মোল্লা পরিচালক প্রশাসন মাকিনউররশিদ রসি সহ উভয় প্রতিষ্ঠানের উচ্চপদস্থ কর্মকর্তাগণ উপস্থিত ছিলেন।বনানী ক্লাবের প্রেসিডেন্ট রুবেল আজিজ বলেন সদস্যদের জন্য নিয়মিতভাবে সুযোগসুবিধা উন্নয়নে কাজ করছে ক্লাবটি। সিটিটাচের অন্তর্ভুক্তি ক্লাবের সদস্যদের দিনের চব্বিশ ঘন্টা যেকোন সময়ে প্রয়োজনীয় লেনদেন করতে সাহায্য করবে।সিটি ব্যাংকের এমডি ও সিইও মাসরুর আরেফিন জানান যে সিটিটাচ ইতোমধ্যে দেশের সবচেয়ে সহজ ব্যাংকিং সেবা প্ল্যাটফর্ম হিসেবে প্রতিষ্ঠিত হয়েছে। ২০১৪ সালে ব্যাংকের তৎকালীন চেয়ারম্যান হিসেবে রুবেল আজিজ সিটিটাচ সেবা চালু করার জন্য বিশেষ অবদান রাখায় মাসরুর আরেফিন তাকে ধন্যবাদ জানান।উল্লেখ্য সিটি ব্যাংক মোবাইল এবং ডেস্কটপে সিটিটাচ প্ল্যাটফর্মের মাধ্যমে অত্যাধুনিক ব্যাংকিং পরিষেবা দিচ্ছে। পাশাপাশি হোয়াটসঅ্যাপ ব্যাংকিং সেবা প্রতিষ্ঠানটির নতুন মানদণ্ড স্থাপন করেছে।ইত্তেফাকএসএইচ