Serial,Title,Date,Author,News
4567,ইসিআর মেশিন ব্যবহারের অনুরোধ এনবিআর চেয়ারম্যানের,2016-12-15,ইত্তেফাক রিপোর্ট,সঠিক হিসাব রাখার স্বার্থে ব্যবসা প্রতিষ্ঠানে ইসিআর ইলেক্ট্রনিক ক্যাশ রেজিস্ট্রার মেশিন ব্যবহার করার জন্য অনুরোধ জানিয়েছেন রাজস্ব বোর্ডের এনবিআর চেয়ারম্যান নজিবুর রহমান।  তিনি বলেন ব্যবসায়ীরা নিজের পকেট থেকে কিংবা লাভের অর্থ থেকে ভ্যাট দেন না। তারা ক্রেতার কাছ থেকে ভ্যাটের অর্থ আদায় করে আমানতকারীর দায়িত্ব পালন করেন। ওই অর্থ সরকারের কোষাগারে জমা দেয়ার কাজটিই কেবল করেন তারা। এ জন্য সব ব্যবসা প্রতিষ্ঠানে সঠিক হিসাব রাখার স্বার্থে ইসিআর মেশিন ব্যবহার করা উচিত।  বৃহস্পতিবার রাজধানীর পান্থপথে বসুন্ধরা সিটি শপিং কমপ্লেক্সে ব্যবসায়ীদের সঙ্গে এক মতবিনিময় সভায় তিনি এ কথা বলেন। ভ্যাট সপ্তাহ উপলক্ষ্যে ব্যবসায়ীদের সঙ্গে এনবিআরের মতবিনিময় উপলক্ষ্যে ওই সভার আয়োজন করা হয়।  অবশ্য একই অনুষ্ঠানে ব্যবসায়ী নেতারা ইসিআর মেশিন ব্যবসায়ীদের ওপর চাপিয়ে না দিতে আহ্বান জানিয়েছেন। বসুন্ধরা দোকান মালিক সমিতির সভাপতি ও বাংলাদেশ দোকান মালিক সমিতির সহসভাপতি এম এ হান্নান আজাদ বলেন ইসিআর নেয়ার জন্য চাপ দেবেন না। এতে হিতে বিপরীত হতে পারে। ব্যবসায়ী সমিতি ইসিআর স্থাপনে কাজ করছে। সবার আর্থিক সঙ্গতি এক নয়।  প্রসঙ্গত ভ্যাট ফাঁকি রোধে ব্যবসায় প্রতিষ্ঠানে ইসিআর মেশিন ব্যবহার বাধ্যতামূলক করতে চেষ্টা চালিয়ে যাচ্ছে এনবিআর। এ লক্ষ্যে বেশকিছু প্রতিষ্ঠানের তালিকাও তৈরি করা হয়েছে। সম্প্রতি অর্থমন্ত্রী জানিয়েছেন ইসিআর ব্যবহার বাড়াতে প্রয়োজনে ভর্তুকি মূল্যে ব্যবসায়ীদের কাছে এটি সরবরাহ করা হবে।  সভায় অন্যদের মধ্যে এনবিআর সদস্য ব্যরিস্টার জাহাঙ্গীর হোসেন রেজাউল হাসান ছাড়াও ব্যবসায়ীরা উপস্থিত ছিলেন। সভা শেষে এনবিআর চেয়ারম্যান মার্কেটের বিভিন্ন দোকান ঘুরে দেখেন। এ সময় একাধিক প্রতিষ্ঠানে ইসিআর মেশিন পাওয়া যায় নি। আবার কোন কোন প্রতিষ্ঠানে মেশিন নষ্ট পাওয়া যায়।   ইত্তেফাকএমআই