Serial,Title,Date,Author,News
3600,জনতা ব্যাংকের নতুন চেয়ারম্যান লুনা শামসুদ্দোহা,2018-02-28,অনলাইন ডেস্ক,রাষ্ট্রায়ত্ত জনতা ব্যাংকের নতুন চেয়ারম্যান হলেন লুনা শামসুদ্দোহা। ব্যাংকের ব্যবস্থাপনা পরিচালক এমডি আবদুস ছালাম আজাদ বিষয়টি নিশ্চিত করেছেন। লুনা শামসুদ্দোহা এর আগে ব্যাংকটির পরিচালক ছিলেন।  লুনা শামসুদ্দোহা ইত্তেফাক অনলাইনকে বলেন তথ্যপ্রযুক্তিকে লাগিয়ে ব্যাংকটিকে সামনের দিকে এগিয়ে নিতে চাই। দেশের আর্থসামাজিক উন্নয়নে কাজ করবে জনতা ব্যাংক।  প্রযুক্তি খাতে নারীদের এগিয়ে নিয়ে যাওয়া এবং নারীর ক্ষমতায়ন বৃদ্ধির কারণে ২০১৩ সালের ২৯ নভেম্বর গ্লোবাল উইমেন ইনভেন্টরস অ্যান্ড ইনোভেটরস নেটওয়ার্ক গুইন সম্মাননা পান লুনা শামসুদ্দোহা। এর আগে তিনি দোহাটেক নিউ মিডিয়ার চেয়ারম্যান এবং বাংলাদেশ উইমেন ইন টেকনোলজির প্রেসিডেন্ট ছিলেন।  এছাড়া তিনি বাংলাদেশ বিজনেস ম্যাগাজিনের প্রতিষ্ঠাতা সফটওয়্যার উদ্যোক্তা এবং সুইজারল্যান্ডের গ্লোবাল থট লিডার অন ইনক্লুসিভ গ্রোথের সদস্য। ২০০৫ সালে তিনি সুইস ইন্টারঅ্যাকটিভ মিডিয়া সফটওয়্যার অ্যাসোসিয়েশন সিসমা প্রাপ্ত হন।   ইত্তেফাকইউবি