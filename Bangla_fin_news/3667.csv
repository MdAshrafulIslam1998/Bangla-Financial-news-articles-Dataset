Serial,Title,Date,Author,News
3667,আবার বাড়ল সোনার দাম,2018-01-26,ইত্তেফাক রিপোর্ট,দুই সপ্তাহের ব্যবধানে সোনার দাম আবার বাড়ছে। নতুন বছরে দ্বিতীয় দফায় বাড়ছে অলংকার তৈরিতে সবচেয়ে বেশি ব্যবহৃত এ ধাতুর দাম। আজ শুক্রবার থেকে প্রতিভরি সোনা ৮৭৫ টাকা থেকে এক হাজার ৫১৭ টাকা পর্যন্ত বাড়ছে। বাংলাদেশ জুয়েলার্স সমিতি বাজুস এক বিজ্ঞপ্তিতে গতকাল বর্ধিত নতুন এ মূল্য সম্পর্কে জানিয়েছে। এরআগে চলতি মাসের ১০ তারিখ থেকে সোনার দাম বেড়েছিল। আন্তর্জাতিক বাজারের সঙ্গে সঙ্গতি রেখে দেশের বাজারে সোনার দাম নির্ধারণ করা হয় বলে দাবি বাজুসের।  বাজুস নির্ধারিত নতুন মূল্য তালিকায় দেখা গেছে সবচেয়ে ভাল মানের অর্থাৎ ২২ ক্যারেটের সোনা প্রতি ভরি ১১ দশমিক ৬৬৪ গ্রাম বিক্রি হবে ৫২ হাজার ২৫৪ টাকা দরে। গতকাল বৃহস্পতিবার পর্যন্ত এ মানের সোনার ভরিপ্রতি বিক্রিমূল্য ছিল ৫০ হাজার ৭৩৮ টাকা। অর্থাৎ প্রতি ভরিতে এ মানের সোনার দাম এক হাজার ৫১৭ টাকা বাড়ছে। একই পরিমাণ দাম বেড়েছে ২১ ক্যারেট ও ১৮ ক্যারেটের সোনার।  আজ শুক্রবার থেকে পরবর্তী দাম নির্ধারণ না হওয়া পর্যন্ত ২১ ক্যারেটের সোনা ভরিপ্রতি বিক্রি হবে ৪৯ হাজার ৯২২ টাকা দরে। আগে এ মানের প্রতি ভরি সোনার বিক্রিমূল্য ছিল ৪৮ হাজার ৪০৫ টাকা। আর ১৮ ক্যারেটের সোনা ভরিপ্রতি বিক্রি দর দাঁড়িয়েছে ৪৪ হাজার ৬৭৩ টাকা। গতকাল পর্যন্ত এ মানের সোনার ভরিপ্রতি দাম ছিল ৪৩ হাজার ১৫৬ টাকা।  আর সনাতন পদ্ধতির সোনা ভরিপ্রতি ২৬ হাজার ৫৩৫ টাকার বদলে আজ থেকে বিক্রি হবে ২৭ হাজার ৪১০ টাকায়। অর্থাৎ ভরিতে ৮৭৫ টাকা বেড়েছে। এদিকে সোনার দাম কমলেও অপরিবর্তিত রয়েছে রূপার দাম। ২১ ক্যাডমিয়ামের প্রতি ভরি রুপার বিক্রিমূল্য এক হাজার ৫০ টাকা।  ইত্তেফাকমোস্তাফিজ