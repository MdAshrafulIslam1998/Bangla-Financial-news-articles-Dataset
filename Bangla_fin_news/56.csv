Serial,Title,Date,Author,News
56,আন্তর্জাতিক কার্ডে ভিসা ফি দিতে পারবে এজেন্সিগুলো,2022-07-14,ইত্তেফাক রিপোর্ট,ভিসা প্রসেসিং এজেন্সিগুলোকে সুবিধা দিয়ে নতুন নির্দেশনা জারি করেছে কেন্দ্রীয় ব্যাংক। এখন থেকে আন্তর্জাতিক কার্ডের মাধ্যমে এজেন্সিগুলো ভিসা প্রসেসিং ফি পরিশোধ করতে পারবে। এর আগে শুধু ব্যাংকিং চ্যানেলে এ ফি পরিশোধের সুযোগ ছিল।গতকাল বুধবার জারি করা নির্দেশনায় বলা হয় স্বচ্ছন্দে লেনদেনের সুবিধার্থে ইন্টারন্যাশনাল কার্ড চালুর সিদ্ধান্ত নেওয়া হয়েছে। এর মাধ্যমে আন্তর্জাতিক লেনদেন আরও সহজ হবে। এছাড়া বাংলাদেশ ব্যাংকের ফরেন এক্সচেঞ্জ অপারেশন বিভাগের দেওয়া একটি নির্দিষ্ট ফরমেটে ভিসা প্রসেসিং ফির তথ্য সংরক্ষণের নির্দেশ দেওয়া হয়েছে। একই বিভাগের অপর এক নির্দেশনায় বলা হয় বায়ার্স ক্রেডিটের আওতায় যদি কেউ আমদানি করতে চায় তাহলে বিদেশি গ্রাহককে সে করপোরেট গ্যারান্টি ব্যক্তিগত গ্যারান্টি কিংবা থার্ড পার্টি গ্যারান্টি দিতে পারবে। এর জন্য বাংলাদেশ ব্যাংকের অনুমতির প্রয়োজন হবে না।তবে ব্যাংক গ্যারান্টি দিতে গেলে বাংলাদেশ ব্যাংকের অনুমোদন প্রয়োজন হবে। একই দিনে বৈদেশিক মুদ্রানীতি বিভাগের রেমিট্যান্সের ট্যাক্সসংক্রান্ত আরেকটি নির্দেশনায় বলা হয় রেমিট্যান্সের বিপরীতে গ্রাহকের হিসাব থেকে কেটে রাখা ট্যাক্সের টাকা নির্ধারিত মাসের শেষে পরবর্তী ১০ তারিখের মধ্যে এনবিআর বরাবর দাখিল করতে হবে। এর আগে পরবর্তী মাসের ২৫ তারিখ পর্যন্ত সময় পেত ব্যাংক।