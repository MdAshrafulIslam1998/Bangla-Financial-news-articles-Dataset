Serial,Title,Date,Author,News
5520,ডিএসইতে লেনদেন কমেছে ১০০ কোটি টাকা,2015-12-13,অনলাইন ডেস্ক,দেশের পুঁজিবাজারে গত সপ্তাহে শুরু হওয়া পতনের ধারা অব্যাহত রয়েছে। সপ্তাহের প্রথম দিন দুই পুঁজিবাজরেই কমেছে সূচক ও লেনদেন। রবিবার ঢাকা স্টক এক্সচেঞ্জে ডিএসই লেনদেন কমেছে ১০০ কোটি ১৯ লাখ টাকা। আর চট্টগ্রাম স্টক এক্সচেঞ্জে সিএসই কমেছে ৭ কোটি ২৫ লাখ টাকা।  এদিন ডিএসইর প্রধান সূচক ডিএসইএক্স প্রায় ৪১ পয়েন্ট কমে ৪ হাজার ৫৪৩ পয়েন্ট হয়েছে। সিএসইর সার্বিক সূচক ৯৯ পয়েন্ট কমে হয়েছে ১৩ হাজার ৮৭৮ পয়েন্ট।  ডিএসইতে গত বৃহস্পতিবারের তুলনায় লেনদেন কমেছে প্রায় ২৭ শতাংশ। এদিন লেনদেন হয়েছে ২৭৪ কোটি ১৬ লাখ টাকার শেয়ার যা আগের দিনের চেয়ে ১০০ কোটি ১৯ লাখ টাকা কম। ডিএসইতে লেনদেন হওয়া ৩২০টি কোম্পানি ও মিউচ্যুয়াল ফান্ডের মধ্যে দর বেড়েছে ৬২টির কমেছে ২২১টির এবং অপরিবর্তিত রয়েছে ৩৭টির। টাকার পরিমাণে ডিএসইতে লেনদেনের শীর্ষে থাকা পাঁচ কোম্পানি হচ্ছে স্কয়ারফার্মা বেক্সিমকোফার্মা ডেল্টা লাইফ কাসেম ড্রাইসেল ও বিএসআরএম স্টিল।  রবিবার সিএসইতে লেনদেন কমেছে প্রায় ২৮ শতাংশ। লেনদেন হয়েছে ১৮ কোটি ৪৩ লাখ টাকার শেয়ার যা আগের দিনের চেয়ে ৭ কোটি ২৫ লাখ টাকা কম।  সিএসইতে এদিন মোট লেনদেন হয় ২৪৮টি কোম্পানি ও মিউচ্যুয়াল ফান্ডের শেয়ার। এর মধ্যে দর বেড়েছে ৪৩টির কমেছে ১৭০টি ও অপরিবর্তিত রয়েছে ৩৫টির। গত সপ্তাহে দরপতনের ধারা নিয়েই পুঁজিবাজারে লেনদেন শেষ হয়।  বৃহস্পতিবার ডিএসইর প্রধান সূচক ডিএসইএক্স প্রায় ৪ পয়েন্ট কমে ৪ হাজার ৫৮৩ আর সিএসইর সার্বিক সূচক সিএএসপিআই ২২ পয়েন্ট কমে ১৩ হাজার ৯৭৭ পয়েন্ট হয়।  সেদিন ডিএসইতে লেনদেন হয় ৩৭৪ কোটি ৩৫ লাখ টাকার শেয়ার যা ছিল আগের দিনের চেয়ে ৭ কোটি ১০ লাখ টাকা কম। আর এসইতে লেনদেন হয় ২৫ কোটি ৬৭ লাখ টাকার শেয়ার যা আগের দিনের চেয়ে এক কোটি ৫০ লাখ টাকা কম।