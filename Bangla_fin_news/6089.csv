Serial,Title,Date,Author,News
6089,একাধিক প্রতিষ্ঠানের ঋণমান প্রকাশ,2015-07-04,ইত্তেফাক রিপোর্ট,পুঁজিবাজারে তালিকাভুক্ত একাধিক প্রতিষ্ঠানের ঋণমান প্রকাশ করা হয়েছে। প্রতিষ্ঠানগুলোর মধ্যে রয়েছেপূবালী ব্যাংক প্রিমিয়ার ব্যাংক আল আরাফাহ ইসলামী ব্যাংক আইসিবি এবং প্রগতি ইন্স্যুরেন্স।  ডিএসই জানিয়েছে৩১ ডিসেম্বর পর্যন্ত কোম্পানির নিরীক্ষিত আর্থিক প্রতিবেদন ও অন্যান্য হালনাগাদ অনিরীক্ষিত উপাত্তের ভিত্তিতে ঋণমান নির্ধারণ করেছে সংশ্লিষ্ট রেটিং এজেন্সি।  পূবালী ব্যাংকটির দীর্ঘমেয়াদে ঋণমান ডাবল এ এবং স্বল্পমেয়াদে এসটি১। এর অর্থ দীর্ঘমেয়াদে ঋণ পরিশোধের সক্ষমতা বিবেচনায় ভালো এবং স্বল্পমেয়াদে আরো ভালো অবস্থানে আছে তালিকাভুক্ত এ বাণিজ্যিক ব্যাংক। প্রিমিয়ার ব্যাংক দীর্ঘমেয়াদে ডাবল এ এবং স্বল্পমেয়াদে এসটি২। আলআরাফাহ্ ইসলামী ব্যাংকের দীর্ঘমেয়াদে শরিয়াভিত্তিক ব্যাংকটির ঋণমান ডাবল এ ২ ও স্বল্পমেয়াদে এসটি২। প্রগতি ইন্স্যুরেন্সের দীর্ঘমেয়াদি ঋণমান ডাবল এ প্লাস। স্বল্পমেয়াদে এসটি১। আইসিবির দীর্ঘমেয়াদে ঋণমান ট্রিপল এ এবং স্বল্পমেয়াদে এসটি১।