Serial,Title,Date,Author,News
4199,সামাজিক ব্যবসা ডিজাইন ল্যাবে ছয় নতুন ব্যবসা চালু,2017-05-17,অনলাইন ডেস্ক,ইউনূস সেন্টার আয়োজিত ৫৮৩তম সামাজিক ব্যবসা ডিজাইন ল্যাব বুধবার গ্রামীণ ব্যাংক অডিটোরিয়াম কক্ষে অনুষ্ঠিত হয়। ভারত জাপান মার্কিন যুক্তরাষ্ট্র ও সিঙ্গাপুর সহ বিভিন্ন দেশীয় ও আন্তর্জাতিক প্রতিষ্ঠান থেকে প্রায় ১৫০জন এই ল্যাবে যোগ দেন। ডিজাইন ল্যাবে সভাপতিত্ব করেন নোবেল লরিয়েট প্রফেসর মুহাম্মদ ইউনূস।  আজকের ডিজাইন ল্যাবে ৬টি নতুন নবীন উদ্যোক্তা ব্যবসা পরিকল্পনা উপস্থাপিত হয়। ব্যবসাগুলোর মধ্যে ছিল দুটি দর্জি দোকান দুটি পোলট্রি খামার একটি চামড়াজাত পণ্য উৎপাদনকারী ব্যবসা এবং একটি মনোহারী দোকান।জনাব কলিম উল্লাহ উপস্থাপন করেন মাহি লেডিস ও জেন্ট্স টেইলার্স প্রকল্পটি। এ পেশায় সাত বছরের অভিজ্ঞতা সম্পন্ন কলিম উল্লাহ তার ব্যবসাকে সম্প্রসারিত করার এবং এলাকার তরুণতরুণীদেরকে কাজের সুযোগ করে দেবার স্বপ্ন দেখছেন। জনাব আতিকুর রহমান উপস্থাপন করেন এ. এইচ. অ্যাগ্রো ফার্ম প্রকল্প। তিনি পোলট্রি খাতে একটি নতুন ব্যবসা শুরু করেছেন। তিনি তুর্কী মোরগ চাষ করছেন এবং তাজা মাংস ও ডিমের একটি নতুন উৎস ক্রেতাদের কাছে নিয়ে গেছেন।  ডিজাইন ল্যাবে চামড়ার ওয়ার্কশপ উপস্থাপনা করেন জনাব ডিপজল দাস। তিনি মহিষের চামড়া থেকে নলকূপের ওয়াশার তৈরি করেন ও তা পাইকারি বাজারে বিক্রি করেন। দক্ষ কারিগর জনাব সুমন চক্রবর্তী উপস্থাপন করেন তার মন মোহনী স্টোর। তিনি বিশেষ করে বিয়ে জন্মদিন পূজা ইত্যাদি অনুষ্ঠানের জন্য বাঁশ ও কাগজ দিয়ে আকর্ষণীয় সব জিনিষ তৈরি করেন। তিনি তার কারুনৈপুণ্য দিয়ে হিন্দু কমিউনিটি ও তাদের সংস্কৃতিকে তুলে ধরছেন। জনাব ফারজানা বেগম উপস্থাপন করেন তার ফাহিম টেইলারিং প্রকল্পটি। নিজ পেশায় অত্যন্ত উদ্যমী ও দক্ষ ফারজানা শিশুদের পোশাক তৈরি করেন সারা বছর ধরে বিশেষ করে উৎসবগুলোতে যার বিপুল চাহিদা থাকে। ডিজাইন ল্যাবে উপস্থাপিত সর্বশেষ প্রকল্পটি ছিল জনাব হারুনুর রশীদের হারুন পোলট্রি ফার্ম। তিনি এলাকার হাসমুরগীর মাংসের ক্রমবর্ধমান চাহিদা পূরণ করছেন। নবীন উদ্যোক্তাদের সকলেই গ্রামীণ ব্যাংকের ঋণগ্রহীতা পরিবারের সন্তান।  নবীন উদ্যোক্তাদের ব্যবসায়িক পরিকল্পনাগুলো বিশদভাবে উপস্থাপন করা হয় এবং এগুলো নিয়ে বিস্তারিত আলোচনা হয়। এরপর প্রকল্পগুলো অধিকতর পর্যালোচনার জন্য দলীয় পর্যায়ে উপস্থাপনা করা হয়। উপস্থাপিত প্রতিটি প্রকল্পই স্বস্ব দল কর্তৃক অর্থায়নের জন্য অনুমোদিত হয়। গ্রামীণের সামাজিক ব্যবসা তহবিলের সাথে যৌথমূলধনী ব্যবসা হিসেবে পরিচালিত এই সামাজিক ব্যবসা প্রকল্পগুলো .. এ মনিটর করা হবে।  ইত্তেফাকজামান