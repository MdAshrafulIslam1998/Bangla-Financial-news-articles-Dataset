Serial,Title,Date,Author,News
1728,বিজিএমইএর নির্বাচন ৪ এপ্রিল,2021-01-13,ইত্তেফাক রিপোর্ট,তৈরি পোশাকশিল্প মালিকদের সংগঠন বিজিএমইএর পরিচালনা পর্ষদের নির্বাচন আগামী ৪ এপ্রিল অনুষ্ঠিত হবে। ৩৫ জন পরিচালক পদে নির্বাচনের জন্য মনোনয়নপত্র জমার শেষ তারিখ ২৫ ফেব্রুয়ারি। আর মনোনয়ন প্রত্যাহার করতে হবে মার্চের ৪ তারিখের মধ্যে। সংগঠনের ঢাকা ও চট্টগ্রামদুই অঞ্চলে অতীতের মতো একই দিনে আলাদা ভোটগ্রহণ হবে। এবার ঢাকার ভোটারদের ভোটগ্রহণ হবে রাজধানীর র্যাডিসন ব্লু হোটেলে। আর চট্টগ্রামের ভোটগ্রহণ হবে দক্ষিণ খুলশির ঝাউতলা রোডের আঞ্চলিক অফিসে। কোনো অভিযোগ থাকলে ভোটগ্রহণের তিন দিনের মধ্যে অর্থাৎ ৭ এপ্রিলের মধ্যে আপিল করতে হবে। ৪ এপ্রিল নির্বাচনের পর অনানুষ্ঠানিক ফল ঘোষণা হলেও চূড়ান্ত ফল ঘোষণা হবে ১০ এপ্রিল। নতুন পরিচালনা পর্ষদ গঠন হবে ১৯ এপ্রিল আর দায়িত্বভার হস্তান্তর ২০ এপ্রিল।দুই বছরের জন্য সংগঠনের কমিটি নির্বাচিত হয়। অতীতে বিজিএমইএর নির্বাচনে সম্মিলিত পরিষদ ও ফোরাম নামে দুইটি প্যানেলে বিভক্ত হয়ে নির্বাচন করলেও গত দুইটি কমিটি উভয় পক্ষের সমঝোতায় হয়েছে। তবে সর্বশেষ গত নির্বাচনে এই সমঝোতার বিরোধিতা করে স্বাধীনতা পরিষদ নামে একটি প্যানেল তৈরি হয়। তারা ভোটে নামার পর নির্বাচন অনুষ্ঠিত হয়। এদিকে এবারও সমঝোতায় কমিটি গঠনে ফোরাম আগ্রহ প্রকাশ করলেও সম্মিলিত পরিষদ নির্বাচনের পক্ষে অবস্থায় নেয়। ইতিমধ্যে সম্মিলিত পরিষদের পক্ষে বিজিএমইএর সাবেক সিনিয়র সহসভাপতি ফারুক হাসানকে দলনেতা হিসেবে নাম ঘোষণা করা হয়। ফোরাম প্যানেলের পক্ষে এখনো কারো নাম শোনা যায়নি।ইত্তেফাকএএএম