Serial,Title,Date,Author,News
3554,পৌরসভার উন্নয়নে ৫ কোটি ১০ লাখ ডলার ঋণ দিচ্ছে কুয়েত ফান্ড,2018-03-28,ইত্তেফাক রিপোর্ট,দেশের উত্তরাঞ্চলের ৫৩টি পৌরসভার সড়ক নির্মাণে কুয়েত ফান্ড ফর আরব ইকোনোমিক ডেভেলপমেন্ট কেএফএইডি এর সঙ্গে সরকারের ৫ কোটি ১০ লাখ ডলার ঋণ চুক্তি স্বাক্ষরিত হয়েছে। গতকাল মঙ্গলবার রাজধানীর শেরেবাংলা নগরে ইআরডি সম্মেলন কক্ষে আরবান ইনফ্রস্ট্র্রাকচার ইমপ্রুভমেন্ট প্রজক্টের জন্য ঋণচুক্তিটি স্বাক্ষরিত হয়। অর্থনৈতিক সম্পর্ক বিভাগ ইআরডি সচিব কাজী শফিকুল আযম ও কুয়েতের কেএফএইডির উপমহাপরিচালক হামাদ আলওমর নিজ নিজ পক্ষে চুক্তিতে স্বাক্ষর করেন। স্থানীয় সরকার বিভাগ এলজিডির অধীন স্থানীয় সরকার প্রকৌশল অধিদপ্তর এলজিইডি আটটি বিভাগের ৫৩টি পৌরসভার সমন্বিত ভৌত অবকাঠামো উন্নয়ন ও আর্থসামাজিক উন্নয়ন নিশ্চিতের লক্ষ্যে এ প্রকল্পটি বাস্তবায়ন করবে।  এসময় জানানো হয় এ প্রকল্পের অধীনে সংশ্লিষ্ট পৌরসভার সড়ক ড্রেনেজ সিস্টেম সেতু কালভার্টসহ অন্যান্য নাগরিক সুবিধার মতো ভৌত অবকাঠামো উন্নয়ন করা হবে।  এ প্রকল্প বাস্তবায়ন হলে সংশ্লিষ্ট পৌরসভাগুলোর বাসিন্দারা সুন্দর পরিবেশের পাশাপাশি উন্নত পৌর সেবা পাবেন। প্রকল্প বাস্তবায়নে মোট ১১ কোটি ডলার ব্যয় হবে। এর মধ্যে কুয়েত ফান্ড ৫ কোটি ১০ লাখ ডলার এবং বাকি অর্থ বাংলাদেশ সরকারের তহবিল থেকে ব্যয় করা হবে।