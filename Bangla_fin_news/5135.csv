Serial,Title,Date,Author,News
5135,বাংলাদেশে ২০ লাখ ডলার বিনিয়োগ করবে আবিষ্কার,2016-05-30,অনলাইন ডেস্ক,বিশ্বের অন্যতম শীর্ষ বিনিয়োগকারী প্রতিষ্ঠান আবিষ্কার যাত্রা শুরু করেছে বাংলাদেশে। বাংলাদেশে ক্লাউডওয়েল লি. এর সঙ্গে যৌথভাবে ২০ লাখ মার্কিন ডলার বিনিয়োগ করবে প্রতিষ্ঠানটি।  পেওয়েল নামে পরিচিত বাংলাদেশি প্রতিষ্ঠান ক্লাউডওয়েল টেলিকম অপারেটর ও মোবাইল ফিনান্সিয়াল সার্ভিস প্রদানকারী প্রতিষ্ঠানে এজেন্টভিত্তিক পেমেন্ট সেবা দিয়ে থাকে। আর দক্ষিণ ও দক্ষিণপূর্ব এশিয়ায় বিনিয়োগে বিশেষভাবে নজর দিয়ে থাকে আবিষ্কার ফ্রন্টিয়ার ফান্ড এএফএফ। আবিষ্কার ফ্রন্টিয়ার ফান্ড শ্রীলঙ্কা ইন্দোনেশিয়া এবং বাংলাদেশের বাজারে বিনিয়োগ করে থাকে। এএফএফর পক্ষ থেকে এটি তৃতীয় বিনিয়োগ।  এএফএফর সঙ্গে বিনিয়োগে ক্লাউডওয়েল এর প্রবৃদ্ধি ও দেশব্যাপী এর সেবার পরিসর বৃদ্ধি পাবে বলে আশা করছে প্রতিষ্ঠানটি।  ২০১২ সালের নভেম্বরে প্রতিষ্ঠিত পেওয়েল বিটুসি বিজনেস টু কাস্টমার প্রতিষ্ঠানের মাধ্যমে ইউটিলিটি টেলিকম ফিনান্সিয়াল সার্ভিস ট্রান্সপোর্ট রিটেইল এবং ইকমার্স এর মতো পেমেন্ট সলিউশন দিয়ে থাকে। কোম্পানির তথ্যমতে দেশের ৩৪ জেলায় ৫ হাজারের বেশি রিটেইলার রয়েছে তাদের।  আবিষ্কারের সঙ্গে অংশীদারিত্ব সম্পর্কে ক্লাউডওয়েল এর চেয়ারম্যান ও প্রধান নির্বাহী কর্মকর্তা সিইও আনিসুল ইসলাম বলেন আবিষ্কারের সঙ্গে বিনিয়োগের ফলে পেওয়েল বাংলাদেশে তাদের বাজার আরো সম্প্রসারণ করবে। দুই বছরের মধ্যে ৩০ হাজার এজেন্টের একটি নেটওয়ার্ক তৈরির পরিকল্পনা রয়েছে তাদের।  এ সম্পর্কে ক্লাউডওয়েল এর ব্যবস্থাপনা পরিচালক এমডি ফাইজুল হামিদ বলেন সবার কাছে পেমেন্ট সেবাকে সহজতর করতে পেওয়েল একটি প্লাটফর্ম হিসেবে প্রতিষ্ঠিত হয়। ২০১২ সালে নগদ লেনদেন ভিত্তিক বাজারে মোবাইল টপআপ বিল পেমেন্ট মানি ট্রান্সফারের মতো সেবা নিয়ে যাত্রা শুরু করে প্রতিষ্ঠানটি।  তিনি বলেন এই মুহূর্তে আবিষ্কার ফ্রন্টিয়ার ফান্ডের সঙ্গে আমাদের অংশীদারিত্ব বাংলাদেশে রিটেইল ডিস্ট্রিবিউশন নেটওয়ার্কের জন্য একটি বড় পদক্ষেপ।  বাংলাদেশে বিনিয়োগ সম্পর্কে আবিষ্কারের অংশীদার সঞ্চয়ন চক্রবর্তী জানান একদল দক্ষ উদ্যোক্তা নিয়ে ডিজিটাল অর্থনীতির গতি বৃদ্ধি ও ক্রমবর্ধমান মোবাইল ফিনান্সিয়াল সেবার পরিধি বাড়াতে কাউডওয়েল কাজ করে থাকে। বাংলাদেশে আমরা প্রথমবারের মতো কাউডওয়েল এর সঙ্গে বিনিয়োগ করতে পেরে আনন্দিত। আশা করছি বাংলাদেশের এসএমই ইকোসিস্টেম তৈরিতে আমরা বড় ধরনের ভূমিকা রাখতে পারব।