Serial,Title,Date,Author,News
6870,সঞ্চয়পত্রের মুনাফা কমানো হবে পরিকল্পনামন্ত্রী,2014-12-30,ইত্তেফাক রিপোর্ট,সঞ্চয়পত্রের মুনাফার হার কমানো হবে বলে জানিয়েছেন পরিকল্পনামন্ত্রী আ হ ম মুস্তফা কামাল। মঙ্গলবার রাজধানীর মতিঝিলে ন্যাশনাল ক্রেডিট অ্যান্ড কমার্স এনসিসি ব্যাংকের নবনির্মিত বাইশ তলা ভবন উদ্বোধন ও লোগো উন্মোচন অনুষ্ঠানে পরিকল্পনামন্ত্রী বলেন বাইরের দেশে কোথায় সঞ্চয়পত্র নেই। আমাদের দেশে সঞ্চয়পত্র কোথা থেকে এসেছে আমি জানি না। সঞ্চয়পত্রে বিনিয়োগ আর বালিশের নিচে টাকা রাখা একই কথা অনুত্পাদনশীল। প্রধানমন্ত্রী আমাকে আশ্বস্ত করেছেন সঞ্চয়পত্রের মুনাফার হার নিয়ে তিনি কাজ করবেন। মূলত ব্যাংক ঋণের সুদহার কমানোর বিষয়ে ব্যাংক মালিকদের সংগঠন বাংলাদেশ অ্যাসোসিয়েশন অব ব্যাংকস বিএবিএর সভাপতি ও এক্সিম ব্যাংকের চেয়ারম্যান নজরুল ইসলাম মজুমদারের এক প্রস্তাবের পরিপ্রেক্ষিতে সঞ্চয়পত্রের সুদহার কমানোর কথা বলেন পরিকল্পনামন্ত্রী। পরিকল্পনামন্ত্রী বলেন বিদেশের ব্যাংকে টাকা রাখতে হলে উল্টো গ্রাহককে টাকা ব্যয় করতে হয়। কিন্তু আমাদের দেশে ব্যাংকে টাকা রাখলে ১২১৪ শতাংশ সুদ দিতে হয়। তাহলে ব্যাংকগুলো কী ভাবে ১৪১৫ শতাংশে ঋণ দেবে এ সময় তিনি সুদের হার কমানোর জন্য বাংলাদেশ ব্যাংকের কাছের ব্যাংকগুলোর নগদ জমার অনুপাত সিআরআর কমানোর প্রস্তাব করেন পরিকল্পনামন্ত্রী। অনুষ্ঠানে বিশেষ অতিথির বক্তব্যে বাংলাদেশ ব্যাংকের ডেপুটি গভর্নর এসকে সুর চৌধুরী বলেন দেশের ব্যাংকগুলো এখন আধুনিক ও সুরম্য ভবনের অধিকারী হতে পারছে। এ সময় তিনি এনসিসি ব্যাংককে চকচকে তকতকে ভবনের মতো ব্যাংক সেবাকেও পরিবেশ ও ব্যবসাবান্ধব করার পরামর্শ দেন। নজরুল ইসলাম মজুমদার বলেন দেশে এখন অনেকগুলো ব্যাংক হয়েছে। ব্যাংক যত বেশি হবে প্রতিযোগিতা তত বেশি হবে। প্রতিযোগিতা যত বেশি হবে অর্থনীতি তত গতিশীল হবে শক্তিশালী হবে। এনসিসি ব্যাংকের চেয়ারম্যান মো. নূরুন নেওয়াজ সেলিমের সভাপতিত্ত্বে অনুষ্ঠানে অন্যদের মধ্যে বক্তব্য রাখেন ব্যবসায়ীদের শীর্ষ সংগঠন এফবিসিসিআই সভাপতি ও স্ট্যান্ডার্ড ব্যাংকের চেয়ারম্যান কাজী আকরাম উদ্দিন আহমদ এনসিসি ব্যাংকের ভাইস চেয়ারম্যান এএসএম মাইনুদ্দিন মোনেম ব্যবস্থাপনা পরিচালক ও প্রধান নির্বাহী কর্মকর্তা গোলাম হাফিজ আহমদ প্রমুখ।