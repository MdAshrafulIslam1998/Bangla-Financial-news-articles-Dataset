Serial,Title,Date,Author,News
6937,এবার ১ হাজার একর জমিতে হচ্ছে নীটপোশাক পল্লী,2014-12-14,ইত্তেফাক রিপোর্ট,নীটওয়্যার পোশাক খাতের জন্য কমপ্লায়েন্ট সম্পন্ন কারখানা স্থাপনের লক্ষ্যে নারায়ণগঞ্জের শান্তির চর এলাকায় ১ হাজার একর জমিতে নীট পোশাক পল্লী গড়ে তোলা হবে। গতকাল রাজধানীর একটি হোটেলে নীটওয়্যার গার্মেন্টস মালিকদের সংগঠন বিকেএমইএর এক অনুষ্ঠানে বাণিজ্যমন্ত্রী তোফায়েল আহমেদ এ ঘোষণা দেন। বর্তমানে মুন্সিগঞ্জের বাউশিয়াতে গার্মেন্টস পল্লী নির্মাণের প্রক্রিয়া চলমান রয়েছে। এটির দেখভাল করছে বিজিএমইএ। তবে দীর্ঘদিন থেকেই নীট পোশাকের জন্য আলাদা পল্লী দাবি করে আসছিলেন এ খাতের উদ্যোক্তারা। বিশ্বের বিভিন্ন দেশের প্রায় ২৫ হাজার ক্রেতার বায়ার নাম ও ঠিকানাসহ একটি ডাইরেক্টরি প্রকাশ করেছে বিকেএমইএ। গতকাল এ ডাইরেক্টরির উদ্বোধনী অনুষ্ঠানের আয়োজন করে সংগঠনটি। সংগঠনের সভাপতি সেলিম ওসমানের সভাপতিত্বে এ সময় শ্রম প্রতিমন্ত্রী মুজিবুল হক চুন্নু নারায়ণগঞ্জের সংসদ সদস্য শামীম ওসমানসহ এ খাতের উদ্যোক্তারা উপস্থিত ছিলেন। এ সময় নীটওয়্যার খাতের উদ্যোক্তারা তাদের বিভিন্ন সমস্যার কথা তুলে ধরেন। সেলিম ওসমান বলেন আমাদের অন্যতম সমস্যাগুলোর মধ্যে রয়েছে বিদুত্ ও গ্যাস সংকট। তবে গ্যাস সংকটই অন্যতম সমস্যা। গ্যাসের সংকটের কারণে উত্পাদন ক্ষমতার ৪০ শতাংশ ব্যবহার করা যাচ্ছে না। এ সময় তিনি বলেন নারায়ণগঞ্জেই অধিকাংশ নীটওয়্যার কারখানা রয়েছে। যেখানে ৭ লাখ শ্রমিক কাজ করে। সেখানে একটি ফায়ার সার্ভিস স্থাপন করা জরুরি। এছাড়া এই এলাকায় একটি হাসপাতাল স্থাপনেরও দাবি জানান সংসদ সদস্য শামীম ওসমান। এ সময় আলোচনায় অংশ নিয়ে শ্রম প্রতিমন্ত্রী মুজিবুল হক চুন্নু বলেন এ খাতের মালিকশ্রমিকের মধ্যে এখনো কিছুটা দূরত্ব রয়ে গেছে। এ দূরত্ব কমাতে হবে। উল্লেখ্য গ্লোবাল বায়ার্স ইনফরমেশন ডাইরেক্টরী নামে প্রকাশিত বইটিতে পৃথিবীর ১৬০টি দেশের ২৫ হাজারের অধিক বায়ারের ঠিকানা এবং ব্যবসা সংক্রান্ত তথ্য রয়েছে। বইটিতে ইউরোপ ও আমেরিকার দেশগুলোর পাশাপাশি ল্যাটিন আমেরিকা রাশিয়া জাপান অস্ট্রেলিয়া দক্ষিণ আফ্রিকা ক্যারিবিয়ান দ্বীপপুঞ্জ এশিয়া ও আফ্রিকা মহাদেশের সম্ভাবনাময় দেশগুলোর আমদানি পরিসংখ্যান মূল আমদানিকৃত পণ্যের তালিকা শুল্ক ও অশুল্ক বাধা সম্পর্কে বিস্তারিত তথ্য দেয়া হয়েছে।