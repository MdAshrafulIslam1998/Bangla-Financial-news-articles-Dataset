Serial,Title,Date,Author,News
3220,অর্থনীতি অসাধারণ গতিতে এগিয়ে যাচ্ছে পরিকল্পনামন্ত্রী,2018-11-07,কুমিল্লা প্রতিনিধি,পরিকল্পনামন্ত্রী আ হ ম মুস্তফা কামাল বলেছেন দেশের অর্থনীতি অসাধারণ গতিতে এগিয়ে যাচ্ছে। ২০০১ হতে ২০০৬ সময়কালে আমাদের জিডিপির প্রবৃদ্ধি ছিল গড়ে ৫.৪০ শতাংশ। গত দশ বছর গড়ে ৬.৭১ শতাংশ হারে জিডিপির প্রবৃদ্ধি অর্জিত হয়েছে। এখন প্রবৃদ্ধি ৭.৮৬ শতাংশ। মঙ্গলবার কুমিল্লার লালমাই উপজেলার দুতিয়াপুরে কুমিল্লা১০ আসনের অধীভুক্ত সদর দক্ষিণ লালমাই ও নাঙ্গলকোট উপজেলার আওয়ামী লীগ নেতৃবৃন্দের সমাবেশে বর্তমান সরকারের গত ১০ বছরের অর্থনীতির উন্নয়নের তুলনামূলক চিত্র তুলে ধরতে গিয়ে প্রধান অতিথির বক্তব্যে মন্ত্রী এসব কথা বলেন।  পরিকল্পনামন্ত্রী বলেন স্বাধীনতার পর অর্থনীতির আকার ১০০ বিলিয়ন ডলারে উন্নীত হতে ৩৮ বছর লেগেছে। আর মাত্র সাত বছরে তা দ্বিগুণ হয়ে ২০০ বিলিয়ন ডলার অতিক্রম করেছে। এখন তা ২৭৪ বিলিয়ন ডলারে উন্নীত হয়েছে। সরকারি বিনিয়োগ উন্নীত হয়েছে জিডিপির ৫.৬ শতাংশ থেকে ৮.২ শতাংশে। বেসরকারি বিনিয়োগ ২০০৫০৬ এর ৯৯ হাজার ২৭১ কোটি টাকা হতে প্রায় চার গুণ বেড়ে ২০১৬১৭ অর্থবছরে ৪ লাখ ৫০ হাজার ৭৩ কোটি টাকায় উন্নীত হয়েছে। সরাসরি বৈদেশিক বিনিয়োগের পরিমাণ ২০০৫০৬ অর্থবছরে ছিল ৭৪৪ মিলিয়ন ডলার যা তিনগুণ বেড়ে ২ বিলিয়ন ডলার ছাড়িয়েছে। মাথাপিছু আয় বেড়েছে তিন গুণেরও বেশি। ২০০৫০৬ অর্থবছরে মাথাপিছু আয়ের পরিমাণ ছিল ৫৪৩ মার্কিন ডলার যা ২০১৭১৮ অর্থবছরে তিনগুণ বৃদ্ধি পেয়ে দাঁড়িয়েছে ১ হাজার ৭৫১ মার্কিন ডলারে। তিনি বলেন চার দলীয় জোট সরকারের শেষবছরে মূল্যস্ফীতি ছিল ৭.১৭ শতাংশ এবং ১১১এর সরকারের সময় ২০০৭০৮ অর্থ বছরে ১২.৩ শতাংশ। গত তিন বছর সাত শতাংশের ওপর জিডিপির প্রবৃদ্ধি হওয়া সত্ত্বেও মূল্যস্ফীতি ৬.০ শতাংশের নিচে সীমাবদ্ধ রাখা সম্ভব হয়েছে। দারিদ্র্যের হার ২০০৫ সালের ৪০ শতাংশ থেকে ২২ শতাংশে এবং অতিদারিদ্র্যের হার ২৫.১ শতাংশ থেকে ১১.৩ শতাংশে নেমে এসেছে। ১৯৯২ সালের পর হতে বর্তমান সময় পর্যন্ত বাংলাদেশে মোট যত লোক দারিদ্র্যমুক্ত হয়েছে তার প্রায় ৫০ শতাংশই ঘটেছে বর্তমান সরকারের সময়কালে। মন্ত্রী বলেন প্রত্যাশিত গড় আয়ু ৬৬.৫ বছর থেকে বেড়ে হয়েছে ৭২.০ বছর। একই সময়ে শিশু মৃত্যুহার প্রতি হাজার জীবিত জন্মে ২০০৬ সালে ছিল ৪৫ জন যা এখন ২৮ জনে নেমে এসেছে। তিনি বলেন ২০০৮০৯ অর্থ বছর থেকে ২০১৬১৭ অর্থ বছর পর্যন্ত ৯ বছরে রাজস্ব আয়ের পরিমাণ তিন গুণেরও বেশি বৃদ্ধি পেয়েছে। গত ১০ বছরে রপ্তানি আয়ের পরিমাণ চারগুণ বৃদ্ধি হয়েছে। তিনি বলেন এখন ডিজিটাল বাংলাদেশ আর কোনো কল্পনা নয় নিছক কোনো স্বপ্ন নয়এখন এটা বাস্তবতা।  মন্ত্রী বলেন উন্নয়নের ধারা অব্যাহত রাখতে হলে অবশ্যই আমাদেরকে সরকারের ধারাবাহিকতা রাখতে হবে। কেননা অতীত ইতিহাস এবং বর্তমানের তুলনামূলক চিত্রই আমাদেরকে বলে দেয় বাংলাদেশকে উন্নত দেশ করার জন্যে শেখ হাসিনা এবং আওয়ামী লীগের কোনো বিকল্প নেই।  ইত্তেফাকনূহু