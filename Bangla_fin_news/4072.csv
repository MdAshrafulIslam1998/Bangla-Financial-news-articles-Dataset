Serial,Title,Date,Author,News
4072,‘রেমিট্যান্স বাড়াতে ফি কমানো হবে’,2017-07-09,সিলেট অফিস,অর্থমন্ত্রী আবুল মাল আব্দুল মুহিত বলেছেন বিদেশে বাংলাদেশিরা স্থায়ী হয়ে যাওয়া এবং ফি অধিক হওয়ায় রেমিট্যান্স প্রবাহ কমছে বলে মনে হয়। তিনি শনিবার নগরীর নাইওরপুলে একটি ফোয়ারা উদ্বোধন শেষে সাংবাদিকদের প্রশ্নের জবাবে তিনি এ কথা বলেন । রেমিট্যান্স প্রবাহ বাড়াতে ফি কমানোরও ইঙ্গিত দিয়েছেন।  অপরদিকে দেশে জমির সরকারি মূল্য কম হওয়ায় অর্থপাচার বেড়েছে বলে মন্তব্য করেন তিনি। এ জন্য জমির দাম বাড়ানো হবে বলেও জানিয়েছেন মুহিত। রেমিট্যান্স ফি কমিয়ে আনার বিষয়ে সরকার দ্রুতই পদক্ষেপ নেবে। এ সময় অর্থপাচার রোধে সরকারের পদক্ষেপ নিয়ে সাংবাদিকরা প্রশ্ন করলে মুহিত বলেন পাচার সারা দুনিয়াতেই হয়। তবে পাচারের হার আমাদের একটু বেশি। এর জন্য আমরাও দায়ী। আমরা এখানে জমির সরকারি মূল্য কমিয়ে রেখেছি। তিনি বলেন কেউ এক কোটি টাকার জমি বিক্রি করলে সেখানে সরকারি দাম ৩০ লাখ বাকি ৭০ লাখ কালো টাকা হয়ে যায়।  তবে পাচার বন্ধে সরকার ব্যবস্থা নিতে যাচ্ছে জানিয়ে তিনি বলেন পাচাররোধে দেশের জমির বর্তমান সরকারি দাম বাজার দর অনুযায়ী পরিবর্তনের চিন্তা ভাবনা করছে সরকার। খুব শিগগির জমির সরকারি দাম বাড়িয়ে বাজারদর করা হবে।  এ সময় সিলেট সিটি করপোরেশনের মেয়র আরিফুল হক চৌধুরী চট্টগ্রাম স্টক এক্সচেঞ্জের চেয়ারম্যান ড. একে আবুল মোমেন সিলেটের জেলা প্রশাসক মো. রাহাত আনোয়ারসহ আওয়ামী লীগের নেতারা উপস্থিত ছিলেন।  ইত্তেফাকএমআর