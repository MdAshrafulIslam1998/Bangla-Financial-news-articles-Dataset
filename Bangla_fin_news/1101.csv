Serial,Title,Date,Author,News
1101,সাগরে মিলল ২৮ কেজি ওজনের ভোলা মাছ সাড়ে ৪ লাখ টাকায় বিক্রি,2021-07-24,পাথরঘাটা বরগুনা সংবাদদাতা,বঙ্গোপসাগরে জেলের জালে ধরা পড়েছে ২৮ কেজি ওজনের একটি ভোলা মাছ। প্রতি মণ ৬ লাখ ৬১ হাজার টাকা হিসেবে ২৮ কেজি ভোলা মাছ ৪ লাখ ৬২ হাজার ৭০০ টাকায় বিক্রি করা হয়েছে। শনিবার ২৪ জুলাই দুপুর ১২টার দিকে পাথরঘাটা বিএফডিসি মৎস্য অবতরণ কেন্দ্রে এ ভোল মাছটি ক্রয় করেন খুলনার মৎস্য পাইকার মো. জুয়েল আহম্মেদ।আড়তদার ও ট্রলার মালিক মাছুম কোম্পানির মালিকানাধীন এফবি আলাউদ্দিন হাফিজ৪ ট্রলারের মাঝি আবু জাফর বলেন বৃহস্পতিবার ২২ জুলাই গভীর সমুদ্রে জাল ফেলার সাথে সাথেই জাল টানাটানি শুরু করে।  জাল টানা দেখে মনে হয়েছে হয়ত বড় কোন মাছ আটকে পড়েছে। আমরা জাল টানতেই বড় ভোলা মাছ পাই। আমরা আর দেড়ি না করে দ্রুত ঘাটে আসি। শনিবার সকাল থেকেই মাছ খোলা বাজারে ডাক শুরু হলে দুপুর ১২টার দিকে ওই মাছটি ৬ লাখ ৬১ হাজার প্রতি মণ দরে ২৮ কেজি মাছ ৩ লাখ ৬২ হাজার ৭০০ টাকায় বিক্রি করা হয়েছে।বরগুনা জেলা মৎস্যজীবী ট্রলার মালিক সমিতির সভাপতি গোলাম মোস্তফা চৌধুরী বলেন ভোলা মাছ সাধারণত পাওয়া যায় না। মূলত এ মাছের বালিশের চাহিদা অনেক বেশি। জানা গেছে এ মাছের বালিশ দিয়ে বিদেশিরা জুস বানিয়ে খেয়ে থাকে।ইত্তেফাকএসজেড