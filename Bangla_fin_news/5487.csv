Serial,Title,Date,Author,News
5487,চিনি আমদানিতে ১৫ ভ্যাট বসল,2015-12-23,ইত্তেফাক রিপোর্ট,পরিশোধিত ও অপরিশোধিত চিনি আমদানিতে ১৫ শতাংশ ভ্যাট আরোপ করেছে জাতীয় রাজস্ব বোর্ড এনবিআর। একইসঙ্গে টনপ্রতি চিনি আমদানির ঘোষিত মূল্যও ট্যারিফ মূল্য বৃদ্ধি করা হয়েছে। বুধবার এ বিষয়ে আলাদা দুটি প্রজ্ঞাপন জারি করে এনবিআর।  প্রজ্ঞাপন অনুযায়ী অপরিশোধিত চিনির টন প্রতি ট্যারিফ মূল্য ৩২০ মার্কিন ডলার থেকে বাড়িয়ে ৩৫০ ডলার এবং পরিশোধিত চিনির ট্যারিফ মূল্য ৪০০ ডলার থেকে বাড়িয়ে ৪৩০ ডলার নির্ধারণ করা হয়েছে।  স্থানীয় চিনি শিল্পকে রক্ষা করতে চিনিকল মালিকদের দীর্ঘদিনের দাবি ছিল চিনি আমদানিতে শুল্ক বাড়ানো। বর্তমানে দেশিয় চিনির চাইতে আমদানিকৃত চিনির দাম কম হওয়ায় ক্রেতারা আমদানিকৃত চিনি কিনছে। ফলে বিশাল পরিমান চিনি অবিক্রিত পড়ে অছে। একই কারণে রাষ্ট্রীয় চিনিকলগুলোও লোকসান গুণছে। এ অবস্থায় আমদানিকৃত চিনিতে ভ্যাট আরোপ ও ট্যারিফ মূল্য বাড়ানোর ফলে দেশিয় চিনি বিক্রির ক্ষেত্রে প্রতিযোগিতা সক্ষমতা অর্জনে সহয়ক হবে বলে আশা করা হচ্ছে।