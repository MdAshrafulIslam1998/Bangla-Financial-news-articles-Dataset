Serial,Title,Date,Author,News
2327,১৪ দিনের মধ্যে সব কর্মচারীদের মোবাইল একাউন্ট খোলার নির্দেশ,2020-04-06,ইত্তেফাক রিপোর্ট,করোনা ভাইরাসের সংক্রমণ রোধে সচল রপ্তানিমুখী শিল্প প্রতিষ্ঠান শ্রমিককর্মচারীদের বেতনভাতা পরিশোধের জন্য মোবাইল একাউন্ট খোলার নির্দেশ দিয়েছে কেন্দ্রীয় ব্যাংক। সরকার ঘোষিত আর্থিক প্রণোদনা এবং বেতনভাতাদি এই হিসাবে পৌঁছে দেওয়া হবে।আজ সোমবার বাংলাদেশ ব্যাংকের পেমেন্ট সিস্টেম ডিপার্টমেন্ট থেকে এ সংক্রান্ত একটি প্রজ্ঞাপন জারি করা হয়।দেশে কার্যরত সব তফসিলি ব্যাংক এবং সব মোবাইল ফাইন্যান্সিয়াল সার্ভিস প্রোভাইডার এর প্রধান নির্বাহীদের কাছে পাঠানো প্রজ্ঞাপনে বলা হয় চলতি মাসের ২০ তারিখের মধ্যে সচল রপ্তানিমুখী শিল্প প্রতিষ্ঠান শ্রমিককর্মচারীদের মোবাইল একাউন্ট নিশ্চিত করতে হবে। যাতে করে এই একাউন্টের মাধ্যমে বেতন ভাতা এবং সরকারি প্রণোদনা পরিশোধ করা যায়। এজন্য শ্রমিক অথবা কর্মচারীদের জাতীয় পরিচয় পত্র অথবা জন্ম নিবন্ধন সনদের প্রয়োজন হবে।তবে এই হিসাব খোলার জন্য কোন ধরনের চার্জ বা ফি কাটা হবে না। এই হিসাব খোলার জন্য উর্ধ্বতন পর্যায় থেকে গ্রাহকদের সচেতনতা বৃদ্ধি এবং উৎসাহিত করার জন্য প্রচারণাসহ প্রয়োজনীয় পদক্ষেপ গ্রহণ করা নির্দেশ দিয়েছে কেন্দ্রীয় ব্যাংক।ইত্তেফাককেকে