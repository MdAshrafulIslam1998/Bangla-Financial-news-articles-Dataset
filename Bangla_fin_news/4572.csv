Serial,Title,Date,Author,News
4572,১১ স্পন্সরশিপে নিয়ম ভেঙেছে গ্রামীণফোন টেলিনরের নিরীক্ষা,2016-12-14,ইত্তেফাক রিপোর্ট,বাংলাদেশের শীর্ষ মোবাইল ফোন অপারেটর গ্রামীণফোন অন্তত ১১টি স্পন্সরশিপ চুক্তির ক্ষেত্রে অভ্যেন্তরীণ নীতিমালা ভেঙেছে বলে কোম্পানির মূল মালিক টেলিনরের নিরীক্ষায় বেরিয়ে এসেছে। গত সোমবার টেলিনরের ওয়েবসাইটে এক সংবাদ বিজ্ঞপ্তিতে বলা হয়েছে অভ্যন্তরীণ নীতিমালা ভঙ্গের এ ঘটনা গ্রহণযোগ্যপ নয়। এ বিষয়ে ইতোমধ্যেই সংশোধন ও প্রতিরোধমূলক ব্যরবস্থা নেয়া হয়েছে।  টেলিনর জানিয়েছে এসব স্পন্সরশিপ চুক্তির মধে্য বাংলাদেশ সশস্ত্র বাহিনী সংশ্লিষ্ট একটি ক্রীড়া আয়োজনের পৃষ্ঠপোষকতার ক্ষেত্রে নীতিমালার সবচেয়ে বড় ব্যতয় ঘটানো হয়েছে। এছাড়া বাংলাদেশ পুলিশের প্রতিষ্ঠাবার্ষিকী পুলিশ ক্যালন্টিনের সংস্কার এবং পুলিশের একটি টেলিফোন ডিরেক্টরি প্রকাশে অর্থ সহায়তা এবং দুই সাংবাদিকের পশ্চিম আফ্রিকা ও শ্রীলঙ্কা সফরের ভ্রমণ ব্যায় বহনের ক্ষেত্রেও অনিয়মের প্রমাণ পেয়েছেন টেলিনরের নিরীক্ষকরা।  ১৯৯৭ সালের ২৬ মার্চ যাত্রা শুরু করা গ্রামীণফোনের গ্রাহক সংখ্যা বর্তমানে সাড়ে পাঁচ কোটির বেশি যা দেশের মোট মোবাইল ফোন সেবাগ্রহীতার প্রায় অর্ধেক। এ কোম্পানির ৫৫ দশমিক ৮ শতাংশ শেয়ারের মালিক নরওয়ের টেলিনর। বাংলাদেশের পুঁজিবাজারের মোট বাজার মূলধনের ১০ শতাংশের বেশি গ্রামীণফোনের।  টেলিনর জানিয়েছে গ্রামীণফোনের স্পন্সরশিপ চুক্তিতে অনিয়মের বিষয়টি তাদের অভ্যন্তরীণ নিরীক্ষায় প্রথম ধরা পড়ে ২০০৩ সালে। ওই নিরীক্ষা প্রতিবেদনের ভিত্তিতে স্পন্সরশিপ নীতিমালা পর্যালোচনার পাশাপাশি সব ধরনের স্পন্সরশিপ অনুমোদনের জন্য্ একটি কমিটি করে দেয়া হয় কোম্পানির পক্ষ থেকে।  ইত্তেফাকএএম।