Serial,Title,Date,Author,News
6985,অনুমোদিত মূলধন বাড়াবে ফুওয়াং সিরামিক,2014-11-29,ইত্তেফাক রিপোর্ট,শেয়ারবাজারে তালিকাভুক্ত ফুওয়াং সিরামিকের পরিচালনা পর্ষদ অনুমোদিত মূলধন বাড়ানোর সিদ্ধান্ত নিয়েছে। কোম্পানিটি ১০০ কোটি টাকা থেকে ৩০০ কোটি টাকা পর্যন্ত মূলধন বাড়াবে। ডিএসই সূত্রে এ তথ্য জানা গেছে। এ কারণে কোম্পানির পরিচালনা পর্ষদ অতিরিক্ত সাধারণ সভা ইজিএম করার সিদ্ধান্ত নিয়েছে। আগামী ২৮ ডিসেম্বর সকাল সাড়ে ৮টায় স্পেক্ট্রা কনভেশন সেন্টারে ইজিএম অনুষ্ঠিত হবে। জানা গেছে ঋণমানে ফুওয়াং সিরমিক বিবিবি২ হিসেবে বিবেচিত হয়েছে। কোম্পানিটির ২০১৪ সালের ৩০ জুন সমাপ্ত হিসাব বছরের নিরীক্ষিত আর্থিক প্রতিবেদন ও সংশ্লিষ্ট অন্যান্য তথ্যের ভিত্তিতে এ মূল্যায়ন করেছে ক্রেডিট রেটিং এজেন্সি অব বাংলাদেশ লিমিটেড সিআরএবি। চলতি হিসাব বছরের প্রথম প্রান্তিকে জুলাইসেপ্টেম্বর কোম্পানিটির মুনাফা কমেছে ৩৯ শতাংশ। অনিরীক্ষিত আর্থিক প্রতিবেদন অনুসারে চলতি হিসাব বছরের জুলাই থেকে সেপ্টেম্বর পর্যন্ত সময়ে কোম্পানিটির করপরবর্তী মুনাফা হয়েছে ৯৬ লাখ ৮০ হাজার টাকা ও ইপিএস ১১ পয়সা। তবে আগের হিসাব বছরের একই সময়ে এর মুনাফা ছিল ১ কোটি ৫৮ লাখ ৮০ হাজার টাকা ও ইপিএস ১৯ পয়সা। ২০১৪ সালের ৩০ জুন সামাপ্ত হিসাব বছরের জন্য ১০ শতাংশ বোনাস লভ্যাংশ ঘোষণা করেছে কোম্পানি কর্তৃপক্ষ। এ হিসাব বছরের ইপিএস হয়েছে ৪৯ পয়সা ও করপরবর্তী মুনাফা ৪ কোটি ১০ লাখ ৯০ হাজার টাকা। ২০১৩ সালেও কোম্পানিটি ১০ শতাংশ বোনাস শেয়ার লভ্যাংশ দেয়। জানা গেছে কোম্পানিটি ডিজিটাল প্রিন্টিং মেশিন আমদানি করবে। সম্প্রতি এ নিয়ে কোম্পানিটি স্পেনের কোম্পানি ইএফআই ক্রিটাপ্রিন্ট এসএলইউয়ের সঙ্গে একটি চুক্তি করেছে। এ প্রিন্টিং মেশিন আমদানিতে ব্যয় হবে ২ লাখ ৫০ হাজার ইউরো যা প্রায় ২ কোটি ৫০ লাখ টাকা। সম্প্রতি এ জন্য কোম্পানিটি ঋণপত্রও খুলেছে।