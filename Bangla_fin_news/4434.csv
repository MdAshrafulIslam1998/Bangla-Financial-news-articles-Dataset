Serial,Title,Date,Author,News
4434,পাঁচ বছর পর শেয়ার বাজার ঊর্ধ্বমুখী,2017-01-11,অনলাইন ডেস্ক,ঢাকা স্টক এক্সচেঞ্জের ডিএসই প্রধান মূল্য সূচক ডিএসইএক্স বুধবার ৫.৩০০ পয়েন্ট ছাড়িয়েছে। যা গত ৫ বছরের মধ্যে সর্বোচ্চ লেনদেন।  ডিএসইর প্রধান মূল্য সূচক ডিএসইএক্স বুধবার ৫৬.৪৮ পয়েন্ট বেড়ে হয়েছে ৫৩৩৩.৮৮ পয়েন্ট। ২০১৪ সালের ১২ অক্টোবরের পর এটি সর্বোচ্চ। সে সময়ে সূচক ছিল ৫৩৩৪.০৪। শরীয়াহ ভিত্তিক সূচক ডিএসইএস এবং ডিএস ৩০ সামান্য বেড়ে হয়েছে ১২৪৫.৮৫ এবং ১৯০৮.৩৭।  ডিএসইতে বুধবার ৫৭.৯৫ কোটি শেয়ার লেনদেন হয়েছে। ডিএসইর ইতিহাসে এটি সর্বোচ্চ লেনদেন। ডিএসইতে ১ হাজার ৭০৪ কোটি ৫৬ লাখ টাকার শেয়ার ও ইউনিট লেনদেন হয়েছে। গত সাড়ে ৫ বছরের মধ্যে এটি সর্বোচ্চ লেনদেন।  ডিএসইতে বুধবার ৩২৬টি কোম্পানির শেয়ার ও ইউনিটের লেনদেন হয়েছে। এর মধ্যে ১৯৪টি কোম্পানির শেয়ার ও ইউনিটের দর বেড়েছে এবং ১১৭টি কোম্পানির শেয়ার দর কমেছে এবং ১৫টি কোম্পানির শেয়ার দর অপরিবর্তিত রয়েছে।  টাকার অঙ্কে ডিএসইতে সবচেয়ে বেশি লেনদেন হয়েছে বেক্সিমকোর শেয়ার। এদিন কোম্পানির ৯১ কোটি ৬৬ লাখ টাকার শেয়ার লেনদেন হয়েছে। লেনদেনে দ্বিতীয় স্থানে থাকা ইফাদ অটোসের ৩১ কোটি ৪৭ লাখ টাকার শেয়ার লেনদেন হয়েছে। ৩০ কোটি ৮৩ লাখ টাকার শেয়ার লেনদেনে তৃতীয় স্থানে রয়েছে আমান ফিড। লেনদেনে এরপর রয়েছে ডেসকো আরএসআরএম স্টিল ন্যাশনাল ব্যাংক অ্যাপোলো ইস্পাত লংকাবাংলা ফাইন্যান্স ডরিন পাওয়ার জেনারেশন ও প্রিমিয়ার ব্যাংক।  এদিন অপর শেয়ারবাজার চট্টগ্রাম স্টক এক্সচেঞ্জের সিএসই সিএসসিএক্স সূচক ৯৬.৩৫ পয়েন্ট বেড়ে দাঁড়িয়েছে ৯৯৩০.২৩ পয়েন্টে। এদিন সিএসইতে ৯৬ কোটি ৯৫ লাখ টাকার শেয়ার ও ইউনিট লেনদেন হয়েছে। এদিন সিএসইতে লেনদেন হওয়া ২৭১টি ইস্যুর মধ্যে দর বেড়েছে ১৬৮টির কমেছে ৯৬টির এবং অপরিবর্তিত রয়েছে ৭টির। বাসস।  ইত্তেফাকএসএস