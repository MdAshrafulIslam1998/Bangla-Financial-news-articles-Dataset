Serial,Title,Date,Author,News
1477,অড্রা এখন ইভ্যালিতে,2021-03-31,ইত্তেফাক অনলাইন ডেস্ক,দেশীয় ইকমার্স মার্কেটপ্লেস ইভ্যালি ডটকম লিমিটেডে পাওয়া যাবে ডিআইওয়াই ইন্টারনেট সলিউশন অড্রা। অড্রার মাধ্যমে গ্রাহকরা তাদের ইন্টারনেটকে হ্যাকিং থেকে নিরাপদে রাখতে পারবেন এবং বয়সের অনুপযোগী বিষয়গুলো থেকে তাদের শিশুদের রক্ষা করতে পারবেন ।এখন থেকে বাসাবাড়ির ইন্টারনেট এর নিয়ন্ত্রণ ও নিরাপত্তা নিশ্চিতকারী এই সলিউশন আকর্ষণীয় মূল্যছাড়ে ইভ্যালি থেকে কিনতে পারবেন গ্রাহকরা। এ লক্ষ্যে সম্প্রতি রাজধানীর ধানমন্ডিতে অবস্থিত ইভ্যালির প্রধান কার্যালয়ে অড্রার মালিকানাধীন প্রতিষ্ঠান ডটলাইন ও ইভ্যালির মধ্যে এক সমঝোতা চুক্তি স্বাক্ষরিত হয়। ইভ্যালির চীফ অপারেটিং অফিসার এইচ এম তারিকুল কামরুল এবং ডটলাইন এর উপ মহাব্যবস্থাপক ও বিপণন বিভাগের প্রধান মুনতাসির আহমেদ নিজ নিজ প্রতিষ্ঠানের পক্ষে চুক্তিপত্রে স্বাক্ষর করেন ৷অনুষ্ঠানে ইভ্যালির ভাইস প্রেসিডেন্ট প্রিয়াম হাসনাত ক্যাটাগরি হেড অমিতাভ চক্রবর্তী অ্যাসিস্ট্যান্ট ম্যানেজার রওশন আরা এবং কার্নিভাল ইন্টারনেটের অপারেশন হেড নজরুল ইসলাম সহ উভয় প্রতিষ্ঠানের ঊর্ধ্বতন কর্মকর্তারা উপস্থিত ছিলেন।ইত্তেফাকজেডএইচডি