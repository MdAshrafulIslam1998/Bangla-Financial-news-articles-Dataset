Serial,Title,Date,Author,News
4802,ভারতে সুদের হার ৬ বছরে সর্বনিম্নে,2016-10-06,ইত্তেফাক রিপোর্ট,রিজার্ভ ব্যাংক অব ইন্ডিয়া সুদের হার কমিয়েছে। মঙ্গলবার এক ঘোষণায় বলা হয়েছে বিদ্যমান সাড়ে ৬ শতাংশ থেকে কমিয়ে এটি সোয়া ছয় শতাংশ করা হয়েছে। যা গত ৬ বছরের মধ্যে সর্বনিম্ন সুদহার।  বিশ্ব অর্থনীতিতে আরেক দফা শ্লথগতির আশঙ্কা এবং ভারতের অভ্যন্তরীণ কিছু খাতকে চাঙ্গা করতে এই উদ্যোগ নেওয়া হয়েছে। একই সঙ্গে মূল্যস্ফীতির হারও ৪ শতাংশে রাখার লক্ষ্য স্থির করেছে। এতে বাজারের প্রতি আস্থাহীনতা যেমন বাড়বে তেমনি নতুন বিনিয়োগও উত্সাহিত হবে।  ভারত যখন ঋণের সুদের হার কমিয়েছে তখনো বাংলাদেশে সুদের হার ১৪ শতাংশে রয়েছে। এছাড়া লুকায়িত অনেক চার্জতো আছেই। যা ব্যবসায় পরিচালন ব্যয় বৃদ্ধির অন্যতম কারণ বলে মনে করেন উদ্যোক্তারা। স্থানীয় ব্যবসায়ীরা বরাবরই এই উচ্চ সুদ হারের বিরোধিতা করে আসছেন। বর্তমান প্রতিযোগিতামূলক বাজারে টিকে থাকতে হলে ঋণের সুদের হার যৌক্তিক পর্যায়ে নামিয়ে আনার দাবিও দীর্ঘদিনের। কিন্তু বিষয়টি বরাবরই অবহেলিত রয়েছে।