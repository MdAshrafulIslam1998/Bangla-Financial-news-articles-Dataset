Serial,Title,Date,Author,News
7406,দ্রব্যমূল্য বৃদ্ধির বিরুদ্ধে
আইনি ব্যবস্থার দাবি,2014-07-15,ইত্তেফাক রিপোর্ট,সব্জিসহ সকল নিত্যপ্রয়োজনীয় দ্রব্যের চাহিদা এবং সরবরাহ ঠিক থাকা সত্ত্বেও এক শ্রেণির মধ্যস্বত্বভোগী অযৌক্তিক মূল্যবৃদ্ধি করে অধিক মুনাফার কারসাজি করছে। সরকারকে ঘায়েল করার জন্য একটি মহল অযৌক্তিক মূল্যবৃদ্ধি করার অশুভ চক্রান্ত করছে বলে মনে করছেন ব্যবসায়ী নেতা ও এফবিসিসিআইএর সাবেক প্রথম সহসভাপতি আবুল কাশেম আহমেদ।এক বিবৃতিতে তিনি বলেন যেখানে বাজারে কাঁচামালসহ সকল নিত্যপ্রয়োজনীয় পণ্যের স্বাভাবিক সরবরাহের কোনো ঘাটতি নেই সেখানে অযৌক্তিক মূল্যবৃদ্ধি করে জনগণের দুর্ভোগ সৃষ্টিকারীরা যাতে সফল হতে না পারে সেদিকে খেয়াল রাখতে হবে। তিনি আরও বলেন পুলিশসহ সকল আইন প্রয়োগকারী সংস্থার কঠোর নজরদারীতে রমজান মাসে তেমন কোনো ছিনতাই রাহাজানির মতো ঘটনা ঘটেনি। ব্যবসায়ীরা নিরাপদে ব্যবসা করছেন। অযৌক্তিক মূল্যবৃদ্ধি করে যারা জনগণের কষ্টের কারণ হবেন তাদের বিরুদ্ধে কঠোর আইনি ব্যবস্থা নেয়ার জন্য সরকারের প্রতি আহ্বান জানিয়েছেন বিশিষ্ট এই ব্যবসায়ী নেতা।