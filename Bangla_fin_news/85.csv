Serial,Title,Date,Author,News
85,মোবাইল ব্যাংকিংয়ে লেনদেন সীমা বৃদ্ধি,2022-07-06,ইত্তেফাক রিপোর্ট,মোবাইল ব্যাংকিং হিসাব থেকে ব্যাংক হিসাবে টাকা জমা দেওয়ার সীমা বাড়িয়েছে কেন্দ্রীয় ব্যাংক। এখন মোবাইল থেকে ব্যাংক হিসাবে দৈনিক যত খুশি ততবারে সর্বোচ্চ ৫০ হাজার টাকা পাঠাতে পারবেন গ্রাহকরা। আগে এ সীমা ছিল ৩০ হাজার টাকা। তবে আগের মতো মাসে সর্বোচ্চ লেনদেন ৩ লাখ টাকা রাখার সুযোগ অপরিবর্তিত আছে। গতকাল মঙ্গলবার বাংলাদেশ ব্যাংকের পেমেন্ট সিস্টেমস ডিপার্টমেন্ট এ সংক্রান্ত একটি সাকুর্লার জারি করেছে। নতুন এ নির্দেশনা অবিলম্বে কার্যকর হবে এছাড়া আগের অন্যান্য নির্দেশনা অপরিবর্তিত থাকবে বলে সাকুর্লারে বলা হয়েছে। আগের যেসব নির্দেশনা অপরিবর্তিত থাকবে তা হলো মোবাইলে আর্থিক সেবাদাতা এমএফএস প্রতিষ্ঠানের গ্রাহকরা দিনে এজেন্ট থেকে ৩০ হাজার টাকা ও ব্যাংক হিসাব বা কার্ড থেকে ৫০ হাজার টাকা জমা করতে পারবেন। এছাড়া একজন গ্রাহক আরেক জনকে মাসে ২ লাখ টাকা পাঠাতে পারবেন। দৈনিক একজন গ্রাহক ২৫ হাজার টাকা ও প্রতি মাসে সর্বোচ্চ দেড় লাখ টাকা উত্তোলন করতে পারবেন। আর এমএফএস হিসাবে জমা রাখতে পারবেন সর্বোচ্চ ৩ লাখ টাকা। ব্যক্তি থেকে আরেক ব্যক্তির হিসাবে পিটুপি দৈনিক ২৫ হাজার টাকা ও প্রতি মাসে ২ লাখ টাকা পাঠানো যাবে।