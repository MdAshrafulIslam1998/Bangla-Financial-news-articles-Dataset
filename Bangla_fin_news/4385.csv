Serial,Title,Date,Author,News
4385,খেলাপিঋণ কমাতে সুনির্দিষ্ট মতামত নেবে বাংলাদেশ ব্যাংক,2017-01-23,ইত্তেফাক রিপোর্ট,খেলাপি ঋণ কমাতে সুনির্দিষ্ট মতামত ও কর্মপন্থা দিতে হবে ব্যাংকগুলোকে। গতকাল রবিবার সরকারিবেসরকারি ৮ ব্যাংকের সঙ্গে বাংলাদেশ ব্যাংকের এক বৈঠকে এমন সিদ্ধান্ত নেওয়া হয়েছে।  খেলাপিঋণ কমিয়ে আনার কৌশল হিসেবে ব্যাংকগুলোর সঙ্গে পরীক্ষামূলক ওই বৈঠকের আয়োজন করে বাংলাদেশ ব্যাংকের অফসাইট সুপারভিশন বিভাগ। এতে সভাপতিত্ব করেন বাংলাদেশ ব্যাংকের নির্বাহী পরিচালক নির্মল চন্দ্র ভক্ত।  বৈঠকে প্রত্যেক ব্যাংক থেকে একজন উপব্যবস্থাপনা পরিচালক ডিএমডি নেতৃত্বে দুই থেকে তিন সদস্যের প্রতিনিধি দল অংশগ্রহন করেন।  জানা গেছে বৈঠকের সিদ্ধান্ত বাস্তবায়নে শিগগিরই ব্যাংকগুলোর কাছে চিঠি দিয়ে খেলাপিঋণ কমিয়ে আনার প্রক্রিয়া ও মতামত নেবে বাংলাদেশ ব্যাংক। আর এ ব্যবস্থা কার্যকর হলে পরবর্তীতে অন্য ব্যাংকগুলোর সঙ্গেও পর্যায়ক্রমে সভা করা হবে বলে জানা গেছে।