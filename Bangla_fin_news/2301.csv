Serial,Title,Date,Author,News
2301,‘মহামারি ও সংকটে ডিজিটাল ব্যাংকিংয়ের বিকল্প নেই’,2020-04-19,ইত্তেফাক রিপোর্ট,মহামারি করোনা ভাইরাসের কারণে বিশ্বব্যাপি সংকটের সময়ে যেসব ব্যাংক বেশি ডিজিটালাইজ তারাই তাদের গ্রাহকদের বেশি সেবা দিতে পেরেছে। আগামীতে এ ধরণের কোন সংকট মোকাবিলায় ডিজিটাল ব্যাংকিংয়ের বিকল্প নেই। করোনা আমাদেরকে শিক্ষা দিয়েছে যে ভবিষ্যতে বড় করে শাখা খোলার চিন্তা বাদ দিয়ে জোট ছোট বুথ ও এজেন্ট ব্যাংকিংয়ের দিকে নজর দিতে হবে। অন্যথায় ব্যাংকিয়ে টিকে থাকা যাবে না।বেসরকারি খাতের প্রাইম ব্যাংকের ২৫ বছর পূর্তি উপলক্ষে রবিবার দুপুরে আয়োজিত ভিডিও প্রেস কনফারেন্সে এসব কথা বলেন ব্যাংকটির ব্যবস্থাপনা পরিচালক ও প্রধান নির্বাহী রাহেল আহমেদ। ভিডিও কনফারেন্সে যুক্ত হয়েছিলেন ব্যাংকে উপব্যবস্থাপনা পরিচালক ফয়সাল রহমান তৌহিদুল আলম খান এবং হাবিবুর রহমান চৌধুরী। এমডির পাশাপাশি তারাও সংবাদিকদের বিভিন্ন প্রশ্নের জবাব দেন।এক প্রশ্নের উত্তরে প্রাইম ব্যাংক এমডি বলেন বৈশ্বিক এ করোনা মহামারিতে আমাদের দেশের ক্ষয়ক্ষতি কী পরিমান হবে তার এখনই বলা যাচ্ছে না। এটা যত দীর্ঘস্থায়ী হবে ক্ষয়ক্ষতিও বাড়বে। তবে এ ক্ষতি মোকাবিলায় সরকার যে বিশেষ প্রণোদনা ঘোষণা করেছে তা অর্থনীতি ও ব্যবসার জন্য সহায়ক হবে। তবে এ ফান্ড থেকে মন্দ গ্রাহকরা টাকা পাবেন না। কেন্দ্রীয় ব্যাংকের গাইডলাইনে তা স্পষ্টভাবে উল্লেখ আছে। সুতরাং দুষ্ট লোকদের ধান খেয়ে যাওয়ার কোন সুযোগ নেই বলে উল্লেখ করেন তিনি।এখন ঋণ আদায় হচ্ছে না আবার আমানতও বাড়ছে না অন্যদিকে গ্রাহকরা ব্যাংক থেকে টাকা তুলে নিচ্ছেন এমন অবস্থায় ব্যাংক কিভাবে চলবে সে বিষয়ে রাহেল আহমেদ বলেন ব্যাংক গ্রাহকের টাকা আমানত হিসাবে নেয় আবার ঋণ হিসাবে বিতরণ করে। এখানে ব্যাংক মধ্যস্ততাকারী হিসাবে কাজ করে। এখন গ্রাহকরা টাকা তুললেও তা মাত্রার মধ্যেই রয়েছে বলে জানান তিনি। এজন্য এখনই কোন সমস্যা হওয়ার আশঙ্কা নেই।করোনা সংকটে অন্যান্য খাতের মত ব্যাংকিং খাতেও ছাটাই হবে কীনা এমন প্রশ্নের জবাবে রাহেল আহমেদ বলেন আমাদের প্রাইম ব্যাংকের কর্মী ছাঁটাই করার কোনো পরিকল্পপনা নেই। অন্যান্য ব্যাংক কি করবে তা তাদের নিজস্ব বিষয়। তবে আমাদের ব্যাংক খাতের অনেক সহকর্মীদের সঙ্গে কথা বলছি তাদেরও এ ধরনের কোনো পরিকল্পপনা কেউ করছে না।সংবাদ সম্মেলনে বলা হয় চলতি মাসের শুরু থেকে প্রাইম ব্যাংকের ঋণের সুদ হার ৯ শতাংশে নামিয়ে আনা হয়েছে। ব্যাংকের রজত জয়ন্তী উপলক্ষ্যে অনেকগুলো পণ্য উদ্বোধন করার কথা ছিল। অবস্থা ভাল হলে সেসব পণ্য উদ্বোধন করতে চায় প্রাইম ব্যাংক। অবস্থার উন্নতি হলে বড় করে প্রতিষ্ঠা বার্ষিকী পালন করা হবে বলেও জানানো হয়।বর্তমানের এ ব্যাংকের তারল্য সংকট নেই। বর্তমানে ঋণ আমানতের অনুপাত এডিআর ৮২ শতাংশ। যা কেন্দ্রীয় ব্যাংকের নির্ধারিত সীমা অনেক নিচে রয়েছে। ক্রেডিট কার্ডের সুদহার বেশি প্রসঙ্গে প্রশ্ন করলে জানানো হয় যে অন্যান্য ব্যাংকের সঙ্গে তাল মিলিয়ে ক্রেডিট কার্ডের সুদহার রয়েছে। বর্তমানে ব্যাংকটি ক্রেডিট কার্ডে ২৭ শতাংশ সুদ নিচ্ছে। স্টার্টআপ বিজনেসের জন্য বেসিসের সঙ্গে প্রাইম ব্যাংক কাজ করছে বলে জানানো হয়।ইত্তেফাককেকে