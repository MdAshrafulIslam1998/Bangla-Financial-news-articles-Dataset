Serial,Title,Date,Author,News
6084,‘এমএলএম কোম্পানিগুলো এখনো মানুষকে ঠকাচ্ছে’,2015-07-06,ইত্তেফাক রিপোর্ট,বাণিজ্যমন্ত্রী তোফায়েল আহমেদ বলেছেনবর্তমানে বাণিজ্য মন্ত্রণালয়ের পক্ষ থেকে মাল্টি লেভেল কোম্পানি এমএলএম ব্যবসার নামে কোনো প্রতিষ্ঠানের লাইসেন্স নেই। হাইকোর্টে রিট করে যেসব কোম্পানি প্রতারণার ফাঁদ পেতে নিরীহ মানুষকে ঠকাচ্ছে তাদের ব্যাপারে সতর্ক হওয়ার আহ্বান জানান তিনি ।  সোমবার জাতীয় সংসদে ৩০০ বিধিতে দেয়া এক বিবৃতিতে মন্ত্রী এ আহ্বান জানান।  বাণিজ্যমন্ত্রী বলেন রেজিস্ট্রার অব জয়েন্ট স্টক কোম্পানিজ অ্যান্ড ফার্মস আরজেএসসি তে ২৭টি এমএলএম কোম্পানি আবেদন করে। তাদের আবেদনের পরিপ্রেক্ষিতে বাণিজ্য মন্ত্রণালয় সংশ্লিষ্টদের শুনানি গ্রহণ করা হয়। এসব কোম্পানির পণ্যে বা সেবা প্রকৃত মূল্যে বিনিময় না হওয়া পণ্যের সেবার উপস্থিতি না থাকা এবং মোড়কের মান ঠিক না থাকায় এমএলএম কোম্পানি আইনের ৬ ধারায় লাইসেন্স বাতিল করা হয়। এরপর এসব কোম্পানি হাইকোর্টে রিট করে ব্যবসা পরিচালনা করছে।  তিনি বলেন মন্ত্রণালয় থেকে লাইসেন্স দেয়া হলো না। লাইসেন্স পেলো না। এরপর হাইকোর্টে রিট করে ব্যবসা করছে। মাননীয় স্পিকার দেখুন কিভাবে সাধারণ মানুষ প্রতারণার শিকার হয়। আমাদের মন্ত্রণালয় পরীক্ষানিরীক্ষা করে লাইসেন্স দেয়নি।  মন্ত্রী বলেন এসব কোম্পানির বিরুদ্ধে সতর্ক থাকার জন্য সব বিভাগীয় কমিশনারের বরাবর চিঠি দেয়া হয়েছে। কোথায় এমএলএম কোম্পানির ব্যবসার নামে কেউ প্রতরণামূলক কার্যক্রম করলে আইন মোতাবেক দিক নির্দেশনা দেয়া হয়েছে। এরপরও অতিরিক্ত মুনাফার আশায় যেন কেউ এই পথে পা না দেয় সেজন্য দেশবাসীকে সর্তক করছি।