Serial,Title,Date,Author,News
3390,এসডিজি বাস্তবায়নে কাজ করবে ব্যবসায়ীরা,2018-07-16,অনলাইন ডেস্ক,টেকসই উন্নয়ন লক্ষ্যমাত্রা এসডিজি বাস্তবায়নে দেশের ব্যবসায়ী নেতৃবৃন্দ নিজ নিজ খাত থেকে যথাযথ দায়িত্ব পালনের প্রয়োজনীয়তা তুলে ধরেছেন। তারা শিল্পবাণিজ্যের অবকাঠামো উন্নয়ন ও সংস্কারে পরিকল্পনা মন্ত্রণালয়ের সঙ্গে কাজ করারও আগ্রহ প্রকাশ করেছেন।  ব্যবসায়ীরা দেশের সমুদ্র বন্দর নদী সংস্কার রেলওয়ে খাতসহ নগর অবকাঠামো গড়ে তোলার ক্ষেত্রে পরিকল্পনা মন্ত্রণালয়কে আরও সুচিন্তিত ও কার্যকর পদক্ষেপ গ্রহণের আহ্বান জানান।  আজ সোমবার এফবিসিসিআই স্ট্যান্ডিং কমিটি রিলেটিং টু মিনিস্ট্রি অব প্ল্যানিংএর এক সভায় ব্যবসায়ীরা এসব কথা বলেন।  এফবিসিসিআই সভাকক্ষে অনুষ্ঠিত সভায় স্ট্যান্ডিং কমিটির ডাইরেক্টর ইনচার্জ শফিকুল ইসলাম ভরসা কমিটির ভবিষ্যৎ কার্যক্রম উপস্থাপন করেন। কমিটির চেয়ারম্যান এনায়েত হোসেন চৌধুরী সভায় সভাপতিত্ব করেন।  সভায় আলোচকবৃন্দ ব্যবসায়িক কর্মকাণ্ড নির্বিঘ্নে পরিচালনার জন্য বিশেষ করে রাজধানীর যানজট পরিস্থিতি উন্নয়নের ওপর জোর দেন। এছাড়া আসন্ন ঈদুল আযহা উপলক্ষে রাজধানীর বিভিন্ন স্থানে কোরবানির পশুর হাট স্থাপনের ফলে ব্যবসায়িক কর্মকাণ্ড যাতে বিঘ্নিত না হয় সেদিকেও বিশেষ লক্ষ্য রাখার অনুরোধ জানান।  এফবিসিসিআই সহসভাপতি মো. মুনতাকিম আশরাফ এবং পরিচালক হেলেনা জাহাঙ্গীরআবু মোতালেব ইউসুফ আশরাফ এবং হাফেজ হারুণ অর রশিদ আলোচনায় অংশ নেন। বাসস।  ইত্তেফাকএমআই