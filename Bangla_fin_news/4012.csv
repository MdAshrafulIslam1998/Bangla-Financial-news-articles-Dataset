Serial,Title,Date,Author,News
4012,থাইল্যান্ডে ৩৬টি পণ্যের শুল্কমুক্ত সুবিধা চেয়েছে বাংলাদেশ,2017-08-10,ইত্তেফাক রিপোর্ট,থাইল্যান্ডে রফতানি বাড়াতে তৈরি পোশাক পাট ও পাটজাত পণ্যসহ ৩৬টি পণ্যে শুল্কমুক্ত সুবিধা চেয়েছে বাংলাদেশ। গতকাল বুধবার রাজধানীর একটি হোটেলে বাংলাদেশথাইল্যান্ড যৌথ বাণিজ্য কমিশনের জেটিসি বৈঠক শেষে বাণিজ্য সচিব শুভাশীষ বসু এ তথ্য জানান।  বাণিজ্য সচিব বলেন থাইল্যান্ড জানিয়েছে আমাদের মতো উন্নয়নশীল দেশকে যদি শুল্কমুক্ত সুবিধা দেয় তা হলে সব দেশকে সুবিধা দিতে হবে। আমরা বলেছি আমাদের যে পণ্য অন্য দেশের নেই সেসব পণ্যে শুল্কমুক্ত সুবিধা দিতে। বাণিজ্য সচিব বলেন থাইল্যান্ডে পাট রফতানিতে আমদের ৫ শতাংশ শুল্ক দিতে হয়। তাই পাটসহ ৩৬টি পণ্যে আমরা শুল্কমুক্ত সুবিধা চেয়েছি।বৈঠকে থাইল্যান্ডের প্রতিনিধি দলের সদস্যদের মাধ্যমে সে দেশের ব্যবসায়ীদের বাংলাদেশে বিনিয়োগের আহবান জানানো হয়েছে।  বৈঠকে থাইল্যান্ডের বাণিজ্য মন্ত্রণালয়ের ডিপার্টমেন্ট অব ট্রেড নেগোসিয়েশনের মহাপরিচালক বনিয়ারিত কালায়ানামিথ থাইল্যান্ডের পক্ষে বৈঠকে নেতৃত্ব দেন। দুই দিনব্যাপী বৈঠকের শেষদিন আজ বৃহস্পতিবার বাংলাদেশের পক্ষে নেতৃত্ব দেবেন বাণিজ্য মন্ত্রী তোফায়েল আহমেদ। থাইল্যান্ডের প্রতিনিধি দলের নেতৃত্ব দেবেন সেদেশের বাণিজ্য মন্ত্রী আপিরাদি তানট্রাপর্ন।  ইত্তেফাকএমআর