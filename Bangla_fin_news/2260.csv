Serial,Title,Date,Author,News
2260,হাজার কোটি টাকা ঋণ নিচ্ছে বিমান,2020-05-02,ইত্তেফাক রিপোর্ট,করোনা ভাইরাসের প্রভাবে সৃষ্ট পরিস্থিতিতে আর্থিক ক্ষতি মোকাবিলায় প্রধানমন্ত্রী ঘোষিত প্রণোদনার আওতায় বিমান বাংলাদেশ এয়ারলাইন্সকে এক হাজার কোটি টাকা ঋণ দিয়েছে রাষ্ট্রায়ত্ত সোনালী ব্যাংক লিমিটেড। চলতি মূলধন হিসেবে ওয়ার্কিং ক্যাপিটাল এ ঋণ মঞ্জুর করা হয়েছে। গত শুক্রবার সোনালী ব্যাংকের পক্ষ থেকে এ তথ্য জানানো হয়েছে।ব্যাংকটির পক্ষ থেকে বলা হয়েছে করোনা মহামারীর ভয়াবহ প্রকোপে গোটা বিশ্বের অন্যান্য দেশের মতো বাংলাদেশের অর্থনীতিতেও স্থবিরতা নেমে এসেছে। এই স্থবিরতা কাটিয়ে দেশের অর্থনীতিকে সচল রাখতে প্রধানমন্ত্রী বিভিন্ন পদক্ষেপ নিয়েছেন। এরই অংশ হিসেবে দেশের বিভিন্ন খাতে ক্ষতি কাটিয়ে উঠতে আর্থিক প্রণোদনা ঘোষণা করা হয়েছে।আরো পড়ুন  ...কোরাম সংকটে পড়ছে বিএসইসিজাতীয় স্বার্থকে সর্বোচ্চ প্রাধান্য দিয়ে দেশের অর্থনীতিকে পুনরুজ্জীবিত করার লক্ষ্যে সরকার ঘোষিত বিভিন্ন আর্থিক প্রণোদনার প্যাকেজ বাস্তবায়নে সোনালী ব্যাংক কাজ করছে জানিয়ে ব্যাংকটির পক্ষ থেকে বলা হয় এই সংকটকালেও গুরুত্বপূর্ণ পদক্ষেপ নিয়েছে সোনালী ব্যাংক। ব্যাংকের পরিচালনা পর্ষদের সভা প্রতিকূল পরিবেশের মধ্যেও নিয়মিতভাবে অনুষ্ঠিত হচ্ছে। যুগান্তকারী বিভিন্ন সময়োপযোগী সিদ্ধান্ত পর্ষদ সভায় ইতোমধ্যে গৃহীত হয়েছে।প্রধানমন্ত্রীর ঘোষিত আর্থিক প্রণোদনার আওতায় বিমান বাংলাদেশ এয়ারলাইন্সকে চলতি মূলধন হিসেবে সোনালী ব্যাংক এক হাজার কোটি টাকার ঋণ মঞ্জুর করেছে। এছাড়া বিভিন্ন শিল্প কৃষি ব্যবসা ও বাণিজ্য খাতে আর্থিক প্রণোদনার জন্য আবেদন প্রস্তাব যাচাই করে কেন্দ্রীয় ব্যাংকে অনুমোদনের জন্য পাঠানো হয়েছে।ইত্তেফাকইউবি