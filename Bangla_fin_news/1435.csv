Serial,Title,Date,Author,News
1435,সকাল সাড়ে ৯টা থেকে দুপুর দেড়টা পর্যন্ত ব্যাংক খোলা,2021-04-13,ইত্তেফাক অনলাইন ডেস্ক,সরকার ঘোষিত ১৪ থেকে ২১ এপ্রিল পর্যন্ত কঠোর বিধিনিষেধের সময় সকাল সাড়ে ৯টা থেকে দুপুর দেড়টা পর্যন্ত ব্যাংক খোলা থাকবে। মঙ্গলবার ১৩ এপ্রিল বাংলাদেশ ব্যাংকের পক্ষ থেকেএ বিষয়ে বিশেষ নির্দেশনা জারি করা হয়।এর আগে বিশেষ প্রয়োজনে ব্যাংকিংসেবা দিতে বাংলাদেশ ব্যাংকের গভর্নরকে চিঠি পাঠায় মন্ত্রিপরিষদ বিভাগ। একই সঙ্গের চিঠির অনুলিপি প্রধানমন্ত্রীর মুখ্য সচিব আর্থিক প্রতিষ্ঠান বিভাগ ও অর্থ বিভাগের জ্যেষ্ঠ সচিবকে পাঠানো হয়। এতে বলা হয় ১৪ থেকে ২১ এপ্রিল পর্যন্ত ব্যাংকিংসেবা নিশ্চিত করার লক্ষ্যে প্রয়োজনীয় নির্দেশনা জারির জন্য অনুরোধ করা হলো। চিঠি পাওয়ার পর বাংলাদেশ ব্যাংকের পক্ষ থেকে সীমিত আকারে ব্যাংক খোলা রাখার সিদ্ধান্ত এলো।  করোনা ভাইরাস পরিস্থিতির অবনতির কারণে আগামী ১৪ এপ্রিল সকাল ৬টা থেকে ২১ এপ্রিল মধ্যরাত পর্যন্ত নতুন বিধিনিষেধ আরোপ করে প্রজ্ঞাপন জারি করেছে সরকার।ইত্তেফাকইউবি