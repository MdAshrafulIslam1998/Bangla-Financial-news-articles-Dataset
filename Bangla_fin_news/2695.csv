Serial,Title,Date,Author,News
2695,ফেসবুকে ১০০ টাকার ভুয়া নোটের ছবি,2019-09-04,ইত্তেফাক রিপোর্ট,সাম্প্রতিক সময়ে সামাজিক যোগাযোগ মাধ্যম ফেসবুকের মাধ্যমে ১০০ টাকা মূল্যমানের নতুন মুদ্রিত নোটের ছবি পাওয়া যাচ্ছে। এ নোটের সম্মুখভাগের বাম পাশে প্রধানমন্ত্রী শেখ হাসিনা এবং পেছনভাগে বঙ্গবন্ধু স্যাটেলাইটের ছবি রয়েছে।ফেসবুকের কতিপয় আইডির মাধ্যমে এ তথ্য ছড়ানো হয়েছে যা অনেক গণ্যমান্য ব্যক্তি কর্তৃক শেয়ার করা হচ্ছে। বাংলাদেশ ব্যাংকের এক সংবাদ বিজ্ঞপ্তিতে জানানো হয়েছে বাংলাদেশ ব্যাংক কর্তৃক এ ধরনের ছবিসংবলিত কোনো প্রকার নোট মুদ্রণের উদ্যোগ গ্রহণ করা হয়নি।অর্থাত্ ফেসবুকের মাধ্যমে যে নোটের ছবি দেখা যাচ্ছে তা সম্পূর্ণ বানোয়াট ও ভিত্তিহীন। জনমনে বিভ্রান্তি সৃষ্টিকারী এ ধরনের নোটের ছবি ফেসবুকসহ অন্যান্য সামাজিক যোগাযোগ মাধ্যমে প্রচারপ্রচারণা না করার জন্য সকলকে অনুরোধ জানিয়েছে কেন্দ্রীয় ব্যাংক।আরো পড়ুন  ...ঢাকায় ব্লুইকোনমি বিষয়ক সম্মেলন আজ শুরুএছাড়া বিভ্রান্তি সৃষ্টিকারী ব্যক্তিবর্গকে শনাক্ত করে তাদের বিরুদ্ধে আইনগত ব্যবস্থা নেয়ার লক্ষ্যে আইনশৃঙ্খলা রক্ষাকারী বাহিনীকে যথাযথ ব্যবস্থা গ্রহণের জন্য অনুরোধ করা হয়েছে।ইত্তেফাকইউবি