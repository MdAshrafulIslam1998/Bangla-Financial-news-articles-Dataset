Serial,Title,Date,Author,News
2268,শেয়ারবাজারে লেনদেন চালুর নীতিগত সিদ্ধান্ত,2020-04-30,ইত্তেফাক রিপোর্ট,শেয়ারবাজারে লেনদেন চালু করার নীতিগত সিদ্ধান্ত নিয়েছে দেশের প্রধান শেয়ারবাজার ঢাকা স্টক এক্সচেঞ্জের ডিএসই পরিচালনা পর্ষদ। করোনা ভাইরাসে পরিস্থিতি অস্বাভাবিক না হলে আগামী ১০ মে থেকে শেয়ারবাজারে লেনদেন কার্যক্রম শুরু করা হবে। যা বাংলাদেশ সিকিউরিটিজ অ্যান্ড এক্সচেঞ্জ কমিশনের বিএসইসি সম্মতি সাপেক্ষে শুরু করা হবে।বৃহস্পতিবার অনলাইনে আয়োজিত ডিএসইর এক অনানুষ্ঠানিক পরিচালনা পর্ষদ সভায় এমন সিদ্ধান্ত নেওয়া হয়েছে।ডিএসইর পরিচালক মিনহাজ মান্নান ইমন বলেন লাখ লাখ মানুষের আয়ের প্রধান উৎস শেয়ারবাজার। তবে করোনা ভাইরাসের কারণে গত ২৬ মার্চ থেকে সাধারণ ছুটির সঙ্গে সঙ্গে এই বাজারও বন্ধ রয়েছে। এতে বিশেষ করে সবচেয়ে বেশি ক্ষতিগ্রস্থ ব্রোকারেজ হাউজগুলো এবং ক্ষুদ্র বিনিয়োগকারীরা। লেনদেন বন্ধ থাকায় এই প্রতিষ্ঠানগুলোর কোন আয় নেই। কিন্তু কর্মকর্তাকর্মচারীদের বেতন ভাতা দিতে হবে। আর ক্ষুদ্র বিনিয়োগকারীরা আর্থিক সংকটে ভুগছেন। এছাড়া লেনদেন বন্ধ থাকায় বিদেশি বিনিয়োগকারীদের মধ্যে অনাস্থা তৈরি হচ্ছে। তাই লেনদেন চালু করার বিষয়ে বৃহস্পতিবার ডিএসইর অনানুষ্ঠানিক পর্ষদ সভা অনুষ্ঠিত হয়।আরো পড়ুন  ...বাজারে আসছে ৩০ হাজার কোটি টাকার নতুন নোটসভায় লেনদেন চালু করার সুবিধাঅসুবিধার বিষয়গুলো তুলে ধরা হয় বলে জানান ডিএসইর এই পরিচালক। তিনি বলেন এতে ডিএসইর ম্যানেজমেন্ট লেনদেন চালুর বিষয়ে একটি প্রতিবেদন উপস্থাপন করে। সর্বোপরি আগামী ১০ মে থেকে লেনদেন চালু করার নীতিগত সিদ্ধান্ত নেওয়া হয়েছে। করোনা ভাইরাসে সরকারি ছুটি বাড়লেও ওইদিন লেনদেন চালু করা হবে। তবে করোনা ভাইরাসের কারণে অস্বাভাবিক পরিস্থিতি তৈরি হলে লেনদেন চালু করা সম্ভব হবে না। এজন্য সার্বিক পরিস্থিতি বিবেচনা করে ম্যানেজমেন্টকে আরেকটি রিপোর্ট তৈরি করার জন্য বলা হয়েছে। এরমধ্যে বিশেষভাবে ব্যাংকিং সময়ের স্বল্পতার সঙ্গে লেনদেন চালুর সম্ভাব্যতা স্বাস্থ্য ঝুঁকির বিষয় সিডিবিএলের সক্ষমতা স্টক এক্সচেঞ্জের সক্ষমতা ইত্যাদি তুলে ধরার জন্য বলা হয়েছে।এ ছাড়া বিএসইসির সম্মতির বিষয়টিকে গুরুত্ব দেওয়ার জন্য বলা হয়েছে।ডিএসইর এক স্বতন্ত্র পরিচালক বলেন এক সপ্তাহ আগে ডিএসইর আয়োজিত পর্ষদ সভায় লেনদেন চালু করার বিষয়ে একটি প্রতিবেদন তৈরি করার জন্য ম্যানেজমেন্টকে দায়িত্ব দেওয়া হয়েছিল। তারা আজকে সেই প্রতিবেদন উপস্থাপন করেন। যার আলোকে আগামীতে সরকারি ছুটি বাড়লেও ১০ মে থেকে লেনদেন চালু করার নীতিগত সিদ্ধান্ত নেওয়া হয়েছে। তবে এক্ষেত্রে বিএসইসির সম্মতি লাগবে। এজন্য বিএসইসিতে আবেদন করার সিদ্ধান্ত নেওয়া হয়েছে।ইত্তেফাকইউবি