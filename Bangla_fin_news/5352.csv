Serial,Title,Date,Author,News
5352,সপ্তাহের শেষ কার্যদিবসে সূচক ঊর্ধ্বমুখী,2016-02-11,ইত্তেফাক রিপোর্ট,সপ্তাহের শেষ কার্যদিবসে ঊর্ধ্বমুখী প্রবণতা দিয়ে দেশের উভয় স্টক এক্সচেঞ্জ ডিএসই ও সিএসইতে দিনের লেনদেন শুরু হয়েছে।  ঢাকা স্টক এক্সচেঞ্জ ডিএসই ও চট্টগ্রাম স্টক এক্সচেঞ্জ সিএসই ওয়েবসাইট সূত্রে এ তথ্য জানা গেছে।  বৃহস্পতিবার বেলা ১২টা পর্যন্ত সূচক ঊর্ধ্বমুখী রয়েছে। এদিন ডিএসইতে প্রথম ঘণ্টায় ১৫৩ কোটি টাকার শেয়ার লেনদেন হয়েছে। অপরবাজার সিএসইতে লেনদেন হয়েছে ৭ কোটি টাকার কিছু বেশি শেয়ার।  এ রিপোর্ট লেখা পর্যন্ত ডিএসইতে লেনদেনে অংশ নিয়েছে ২৯৯টি কোম্পানি ও মিউচ্যুয়াল ফান্ড। এর মধ্যে দর বেড়েছে ৮৭টির কমেছে ১৫১টির এবং অপরিবর্তিত রয়েছে ৬১টির।  ডিএসইএক্স সূচক ৫ পয়েন্ট বেড়ে দাঁড়িয়েছে ৪ হাজার ৫৭৯ পয়েন্টে। ডিএসইএস বা শরীয়াহ সূচক ৪ পয়েন্ট বেড়ে দাঁড়িয়েছে এক হাজার ১১৭ পয়েন্টে। আর ডিএস ৩০ সূচক ৯ পয়েন্ট বেড়ে দাঁড়িয়েছে এক হাজার ৭৫৯ পয়েন্টে।  এ রিপোর্ট লেখা পর্যন্ত অপরবাজার সিএসইতে সিএসই সার্বিক সূচক ৩৫ পয়েন্ট বেড়ে দাঁড়িয়েছে ১৪ হাজার ১৪৩ পয়েন্টে। সিএসইতে লেনদেনে অংশ নিয়েছে ১৬৫টি কোম্পানি ও মিউচ্যুয়াল ফান্ড। এর মধ্যে দর বেড়েছে ৫৬টির কমেছে ৭৮টির এবং অপরিবর্তিত রয়েছে ৩১টির।