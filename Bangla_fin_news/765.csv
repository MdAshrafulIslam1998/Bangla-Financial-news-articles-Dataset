Serial,Title,Date,Author,News
765,চলতি বছরের তৃতীয় প্রান্তিকের আর্থিক প্রতিবেদন প্রকাশ করেছে সিটি ব্যাংক,2021-10-26,ইত্তেফাক অনলাইন ডেস্ক,২০২১ সালের তৃতীয় প্রান্তিকের আর্থিক প্রতিবেদন প্রকাশ করেছে সিটি ব্যাংক তাদের। এ উপলক্ষে মঙ্গলবার ২৬ অক্টোবর সিটি ব্যাংকের প্রধান কার্যালয়ে আয়োজিত অনলাইনের মাধ্যমে বিনিয়োগকারী শেয়ার বিশ্লেষক এবং গণমাধ্যমের কাছে ব্যাংকের আর্থিক প্রতিবেদন সম্পর্কে বিস্তারিত তথ্য জানানো হয়। অনুষ্ঠানটি বিশ্বজুড়ে ওয়েবের মাধ্যমে ইন্টারনেটে সরাসরি সম্প্রচার করা হয়।এ বছরের জানুয়ারি থেকে সেপ্টেম্বর মাস পর্যন্ত সিটি ব্যাংকের শেয়ার প্রতি আয় ইপিএস দাঁড়িয়েছে ২ টাকা ৯৭ পয়সা যা ২০২০ সালের একই মেয়াদে ছিল ২ টাকা ৮৯ পয়সা। প্রতিবেদন অনুযায়ী বছরের এই নয় মাসে ব্যাংকটির কর পরবর্তী মুনাফা প্রফিট আফটার ট্যাক্স দাঁড়িয়েছে ৩১৬ কোটি টাকা যা গত বছরের একই সময়ে ছিল ৩০৮ কোটি টাকা।আর্থিক প্রতিবেদন প্রকাশ অনুষ্ঠানে সিটি ব্যাংকের ব্যবস্থাপনা পরিচালক ও সিইও মাসরুর আরেফিন ব্যাংকের সাম্প্রতিক কৌশলগত অবস্থান এবং ভবিষ্যত পরিকল্পনার কথা জানান। অনুষ্ঠানে ব্যাংকের উপব্যবস্থাপনা পরিচালক ও চিফ ফিন্যান্সিয়াল অফিসার মো. মাহবুবুর রহমান আর্থিক প্রতিবেদনের নানাদিক বিস্তারিতভাবে বর্ণনা করেন। উল্লেখ্য গত কয়েক বছরে সিটি ব্যাংকের কার্যক্রম ও ক্রমোন্নতি আন্তর্জাতিক বিনিয়োগকারীদের নজর কেড়েছে এবং এ আয়োজন ব্যাংকটির সঙ্গে বিনিয়োগকারীদের সম্পর্ক উন্নয়নে ভূমিকা রাখবে।ইত্তেফাকজেডএইচডি