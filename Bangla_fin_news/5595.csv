Serial,Title,Date,Author,News
5595,বিতরণ চার্জ কমানোর সিদ্ধান্তে তিতাস গ্যাসের আপিল,2015-11-14,ইত্তেফাক রিপোর্ট,পুঁজিবাজারে তালিকাভুক্ত কোম্পানি তিতাস গ্যাস ট্রান্সমিশন অ্যান্ড ডিস্ট্রিবিউশন কোম্পানির ভোক্তা পর্যায়ে গ্যাস বিতরণের চার্জ কমিয়েছে জ্বালানি খাতের নিয়ন্ত্রক সংস্থা বাংলাদেশ এনার্জি রেগুলেটরি কমিশন বিইআরসি। বিইআরসির এমন সিদ্ধান্তের বিরুদ্ধে উচ্চ আদালতে আপিল করেছে রাষ্ট্রায়ত্ত খাতের এ কোম্পানিটি। ঢাকা স্টক এক্সচেঞ্জ ডিএসই এ তথ্য জানিয়েছে।  জানা গেছে বিইআরসির আদেশে গত ২৭ আগস্ট থেকে সব ধরনের গ্রাহক শ্রেণীভিত্তিক গ্যাসের মূল্য বাড়ানো হলেও গ্রাহক পর্যায়ে তিতাসের আয়ের প্রধান উত্স বিতরণ চার্জ গড়ে প্রায় ৫৮ শতাংশ কমানো হয়েছে। যা ১ সেপ্টেম্বর থেকে কার্যকর হয়েছে। এ দিকে বিতরণ চার্জ কমানোর ফলে তিতাসের আয়ে বড় ধরনের প্রভাব পড়তে পারে বলে মনে করছে কোম্পানি সংশ্লিষ্টরা।  এ দিকে গ্যাসের বিতরণ চার্জ সবচেয়ে বেশি কমানো হয়েছে বাণিজ্যিক পর্যায়ে। আগে বাণিজ্যিক খাতে প্রতি ঘনমিটার গ্যাসের জন্য তিতাস গ্যাসের বিতরণ চার্জ ছিল ১ টাকা ৭৩ পয়সা যা গত ১ সেপ্টেম্বর থেকে ২৪ দশমিক ৫ পয়সায় নামিয়ে আনা হয়েছে। এ হিসাবে এ খাতে বিতরণ চার্জ প্রায় ৮৫ শতাংশ কমেছে।  এ ছাড়া ক্যাপটিভ পাওয়ারে ৭৩ শতাংশ শিল্প ও চা বাগানে ৭৪ শতাংশ এবং গৃহস্থালিতে বিতরণ চার্জ ৬৬ শতাংশ কমানো হয়েছে। তবে সিএনজি ফিড গ্যাসে বিতরণ চার্জ অপরিবর্তিত রয়েছে। অপর দিকে বিদ্যুত্ উত্পাদনকারী প্রতিষ্ঠান ও সার কারখানায় গ্যাস বিতরণের চার্জ বাড়ানো হয়েছে।