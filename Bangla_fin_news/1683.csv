Serial,Title,Date,Author,News
1683,দেশে দারিদ্র্যের হার বৃদ্ধির তথ্য অযৌক্তিক অর্থমন্ত্রী,2021-01-27,ইত্তেফাক রিপোর্ট,করোনার প্রভাবে দেশে দরিদ্র মানুষের সংখ্যা বৃদ্ধি পায়নি বলে মন্তব্য করেছেন অর্থমন্ত্রী আ হ ম মুস্তফা কামাল। তার মতে দেশে কেউ না খেয়ে নেই তাই দেশে দারিদ্র্য হার বৃদ্ধির তথ্য সঠিক নয়।বুধবার  ২৭ জানুয়ারি অর্থনৈতিক বিষয় সংক্রান্ত মন্ত্রিসভা কমিটি এবং সরকারি ক্রয় সংক্রান্ত মন্ত্রিসভা কমিটির বৈঠক শেষে সাংবাদিকদের প্রশ্নের জবাবে তিনি এ মন্তব্য করেন।সম্প্রতি গবেষণা প্রতিষ্ঠান সানেম এর জরিপ অনুযায়ী করোনার প্রভাবে দেশের ৪২ শতাংশ মানুষ দারিদ্র্য সীমার নিচে চলে এসেছে এমন তথ্যের বিষয়ে মন্তব্য জানতে চাইলে অর্থমন্ত্রী সাংবাদিকদের বলেন তারা কয়টা গ্রামে গিয়েছে কয়জনের সাথে কথা বলেছেন। কীভাবে তিনি এ তথ্য সংগ্রহ করলেন সেটা আমাদের জানা দরকার। আমাদের দেশের মানুষের সংখ্যার তুলনায় পাঁচশ সাতশ মানুষের মতামত পুরোটাই অযৌক্তিক। এ তথ্যে আমাদের দেশের প্রকৃত চিত্র ফুটে উঠেনি। গরীবের হার বেড়ে গেছে কী আজব কথা। করোনার কারণে যদি কেউ না খেয়ে থাকে তাহলে সেক্ষেত্রে বলা যেতো গরীব বেড়েছে। দেশে না খেয়ে কেউ নেই।আরও পড়ুন ...দেশের অর্থনীতি সঠিক পথেই আছে অর্থমন্ত্রীদারিদ্র্য হার নিয়ে সরকারি তথ্যের বিষয়ে জানতে চাইলে অর্থমন্ত্রী বলেন পরিসংখ্যান ব্যুরো বিবিএস দারিদ্র্যের হিসাব করে কিন্তু তারা এই করোনার সময় কোন হিসাব করেনি। তার যখন জরিপ করবে তখন বলা যাবে দেশের প্রকৃত দরিদ্র কত। করোনার টিকা গ্রহণের বিষয়ে জানতে চাইলে অর্থমন্ত্রী বলেন আমি এখনও সবার আগে নিতে চাই। যেদিন নিবো সেদিন সবার আগে নিবো এটা আশ্বস্ত করতে চাই।অর্থনৈতিক বিষয় সংক্রান্ত মন্ত্রিসভা কমিটির বৈঠকে বাণিজ্য মন্ত্রণালয় কর্তৃক স্বর্ণ নীতিমালা২০১৮ সংশোধনের প্রস্তাবে নীতিগত অনুমোদন দেওয়া হয়েছে। এ বিষয়ে অর্থমন্ত্রী সাংবাদিকদের জানান অপরিশোধিত আকারে স্বর্ণ আমদানির প্রস্তাব করা হয়েছিল। এটি অনুমোদনের সুপারিশ করা হয়েছে। এর মাধ্যমে দেশে অপরিশোধিত স্বর্ণ এনে পরিশোধন করে স্বর্ণ তৈরি করা যাবে। সভায় এর নীতিগত অনুমোদন দেওয়া হয়েছে।ইত্তেফাকএসআই