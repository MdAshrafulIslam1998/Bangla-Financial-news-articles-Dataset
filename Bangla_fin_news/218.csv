Serial,Title,Date,Author,News
218,হিলিতে আটকা ১৬০০ মেট্রিক টন গম বিপাকে আমদানিকারকরা,2022-05-31,হাকিমপুর দিনাজপুর সংবাদদাতা,ভারত থেকে এলসি করা গম আমদানি করতে পারছেন না দিনাজপুরের হাকিমপুর উপজেলার হিলি স্থলবন্দরের আমদানিকারকরা। গত ১৩ মে ভারত সরকার গম রপ্তানিতে নিষেধাজ্ঞা আরোপ করলেও ১২ মে তারিখে এলসি করা গম বাংলাদেশে রপ্তানির সিদ্ধান্ত হয়। কিন্তু সেই গম ঠিকমতো রপ্তানি করা হচ্ছে না। ফলে আর্থিকভাবে ক্ষতির মুখে পড়েছেন আমদানিকারকরা। এদিকে গত রবিবার ভারত থেকে দুটি গমবোঝাই ভারতীয় ট্রাক দেশে প্রবেশ করলেও গতকাল সোমবার ৩০ মে কোনো গমবাহী ট্রাক বন্দরে প্রবেশ করেনি। ফলে বন্দরের ওপারে ৫০০৬০০ গমের ট্রাক আটকা পড়েছে। যার পরিমাণ হবে ১ হাজার ৫০০ থেকে ১ হাজার ৬০০ মেট্রিক টন। বন্দরের সিঅ্যান্ডএফ এজেন্ট রবিউল ইসলাম সুইট জানান গত ১২ মে পর্যন্ত হওয়া এলসির বিপরীতে গম রপ্তানির আশ্বাস দিলেও তা পাঠানো হচ্ছে না। এতে করে বন্দরের ওপারে হিলি ত্রিমহনী ও পতিরামে ৫০০৬০০ গমের ট্রাক আটকা পড়েছে। যাতে গমের পরিমাণ হবে ১ হাজার ৫০০ থেকে ১ হাজার ৬০০ মেট্রিক টন। দীর্ঘদিন ধরে ট্রাকগুলো আটকা থাকায় গমের মান নষ্ট হচ্ছে। এদিকে আগে ডলারের দাম কম থাকলেও দিন দিন তা বাড়তে থাকায় বিল ছাড়তে বাড়তি অর্থ গুনতে হচ্ছে। বন্দরের আমদানিকারক হায়াত মোহাম্মদ সেরেগুল মুন্সী জানান ভারতের হিলির দুই জন রপ্তানিকারক বাংলাদেশে গম রপ্তানির অনুমতি পেয়েছে। কিন্তু সেদেশের হিলি কাস্টমস কর্তৃপক্ষের জটিলতায় সেই গম বাংলাদেশে গতকাল সোমবার পর্যন্ত আসেনি। তবে রপ্তানি বন্ধের বিষয়টি দ্রুত সুরাহা হবে বলে জানান তিনি। ভারতীয় রপ্তানিকারক পান্না আগওয়াল ও নন্দ সাহা জানান আমাদের সরকার ১৩ মে বাংলাদেশে গম রপ্তানি বন্ধ করে দেয়। সেই মোতাবেক হিলি স্থলবন্দর দিয়ে গম রপ্তানি করা হয়নি। তবে ১২ মে তারিখে টেন্ডারের যেসব গম ছিল সেগুলো রপ্তানি অব্যাহত ছিল। এ অবস্থায় ভারতের বৈদেশিক বাণিজ্য বিষয়ক কর্তৃপক্ষ ১২ মে এর মধ্যে হওয়া এলসির সুইফট ঐ দিনের মধ্যে ভারতে পৌঁছানো সাপেক্ষে গম রপ্তানির নির্দেশনা দেয়। এর বিপরীতে সেগুলো রপ্তানি করা হচ্ছে। কিন্তু আমাদের দেশের কাস্টমস কর্তৃপক্ষের কাছে সরকারের তরফ থেকে চিঠি না আসায় কাস্টমস কর্তৃপক্ষ রপ্তানির অনুমতি দিচ্ছে না। এই এলসিগুলোর বিষয়ে আদেশের জন্য বাণিজ্য মন্ত্রণালয়ের সঙ্গে রপ্তানিকারকরা বৈঠক করবেন। বৈঠক আজ মঙ্গলবার বা বুধবার হতে পারে। এরপর সিদ্ধান্ত হতে পারে বাকি এলসিগুলোর বিষয়ে। রপ্তানি করা হবে নাকি বন্ধ থাকবে। হিলি স্থলবন্দরের বেসরকারি অপারেটর পানামা পোর্টের জনসংযোগ কর্মকর্তা সোহরাব হোসেন মল্লিক জানান হিলি বন্দর দিয়ে আগে বেশি পরিমাণে গম এলেও গত ৮৯ দিন ধরে গম আমদানি সম্পূর্ণ বন্ধ ছিল। গত রবিবার বন্দর দিয়ে আবারও আমদানি হয়েছে। তবে গতকাল সোমবার ভারত থেকে গম আসেনি।