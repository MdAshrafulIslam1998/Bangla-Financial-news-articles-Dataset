Serial,Title,Date,Author,News
5271,‘স্বাধীনতাবিরোধী শক্তি প্রতিহত করতে সংস্কৃতি চর্চার বিকল্প নেই’,2016-03-16,রাবি সংবাদদাতা,সংস্কৃতিমন্ত্রী আসাদুজ্জামান নূর বলেছেন স্বাধীনতাবিরোধী শক্তি প্রতিহত করতে সংস্কৃতি চর্চার কোনো বিকল্প নেই। এর মাধ্যমে আমরা আলোকিত মানুষ হবো। এ দেশের মানুষ মনেপ্রাণে অসাম্প্রদায়িক। কোনো অপশক্তি যাতে শিকড় গাড়তে না পারে সেজন্য সব সময় প্রস্তুত থাকতে হবে।  বুধবার রাজশাহী বিশ্ববিদ্যালয়ের রাবি কাজী নজরুল ইসলাম মিলনায়তনে তিন দিনব্যাপী সঙ্গীতবিষয়ক আন্তর্জাতিক সেমিনার ও সম্মেলনের উদ্বোধনী অনুষ্ঠানের প্রধান অতিথির বক্তব্যে তিনি এ সব কথা বলেন।  এর আগে শান্তির জন্য সঙ্গীত স্লোগানে বিশ্ববিদ্যালয়ের সঙ্গীত বিভাগের উদ্যোগে আয়োজিত এ অনুষ্ঠানের উদ্বোধন করেন ভারতের সঙ্গীতাচার্য অমিয় রঞ্জন বন্দোপাধ্যায়।  বিশ্ববিদ্যালয়ের উপাচার্য অধ্যাপক মুহম্মদ মিজানউদ্দিনের সভাপতিত্বে এতে বিশেষ অতিথি ছিলেন বিশ্ববিদ্যালয়ের উপউপাচার্য অধ্যাপক চৌধুরী সারওয়ার জাহান রাজশাহীতে নিযুক্ত সহকারী ভারতীয় হাই কমিশনার অভিজিৎ চট্টোপাধ্যায় ও রাজশাহী বিভাগের অতিরিক্ত কমিশনার সুলতান আব্দুল আহমেদ। বিভাগের সভাপতি অধ্যাপক অসিত রায় অনুষ্ঠানে স্বাগত বক্তব্য রাখেন। সঙ্গীত বিভাগের শিক্ষক সানজিদা মঈদ সোনিয়া শারমিন খান ও বিভাগের ভারতীয় গবেষক শতাব্দী আচার্য অনুষ্ঠানটি সঞ্চালনা করেন।  এর আগে জাতীয় পতাকা ও বিশ্ববিদ্যালয় পতাকা উত্তোলন করেন সংস্কৃতিমন্ত্রী ও রাবি উপাচার্য। এ সময় বিভাগের পক্ষ থেকে অতিথিদের সম্মাননা ক্রেস্ট ও উত্তরীয় প্রদান করা হয়।  আগামী ১৮ মার্চ পর্যন্ত তিন দিনব্যাপী এ সম্মেলনে প্রতিদিন ৩টি করে সেমিনার অনুষ্ঠিত হবে। এতে দেশি ও বিভিন্ন দেশের ১৮ জন বিদেশিসহ বেশ কয়েকজন সঙ্গীত শিল্পী গবেষক শিক্ষার্থী অংশ নিচ্ছেন।