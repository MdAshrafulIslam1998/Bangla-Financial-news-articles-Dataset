Serial,Title,Date,Author,News
1650,স্কোয়াশের বাম্পার ফলন,2021-02-05,মাগুরা প্রতিনিধি,মাগুরায় ইতালি ও মধ্যপ্রাচ্যের জনপ্রিয় সবজি স্কোয়াশ চাষের বাম্পার ফলন হয়েছে। খেতে সুস্বাদু বলে এ সবজির বিক্রিও ভালো হচ্ছে। ফসলের চেয়ে স্কোয়াশ আবাদে লাভ বেশি হওয়ার চাষে দিন দিন আগ্রহ বাড়ছে কৃষকদের।জানা যায় এবছর জেলার সদর উপজেলায় ছোট ফালিয়া ও বেলনগর গ্রামে স্কোয়াশ আবাদ হয়েছে। অগ্রহায়ণ মাসে জমিতে বীজ বপন করা হয়। গাছের বয়স ৫০ দিন হলে গাছে ফল ধরে। বর্তমানে গাছ থেকে ফল তোলা চলছে। এবছর ফলন ভালো হয়েছে।  সদর উপজেলার ছোট ফালিয়া গ্রামের কৃষক মোঃ জালালউদ্দিন বলেন দীর্ঘ ১০বছর সৌদি আরবে ছিলাম। দেশে এসে এবছর নিজের ২৩শতক জমিতে স্কোয়াশ এর চাষ করেছি। জমিতে বীজ রোপণের ৫০দিন পর ফল ধরে। ২৩শতক জমিতে স্কোয়াশ চাষে খরচ পড়েছে ১৯ হাজার টাকা । এপর্যন্ত স্কোয়াশ বিক্রি করেছি ৩৫ হাজার টাকার।  মাগুরা সদর উপজেলা কৃষি কর্মকর্তা আবু তালহা জানান স্কোয়াশ চাষ মাগুরায় শুরু হয়েছে। এটা মূলত ইতালিতে উৎপত্তি হলেও মধ্যপ্রাচ্যে জনপ্রিয় হয়ে উঠেছে। এর পুষ্টিগুণ অনেক বেশি । কৃষি বিভাগ কৃষকদের উদ্বুদ্ধ করতে এবং বাজারজাত করনে সহায়তা করে যাচ্ছে। ইত্তেফাকএসসিএস