Serial,Title,Date,Author,News
746,২৭ টাকা কেজি দরে ধান ৪০ টাকায় চাল কিনবে সরকার,2021-10-31,ইত্তেফাক রিপোর্ট,চলতি আমন মৌসুমে অভ্যন্তরীণ বাজার থেকে প্রতি কেজি ধান ২৭ টাকা ও চাল ৪০ টাকায় সংগ্রহ করবে সরকার। আগামী ৭ নভেম্বর থেকে সারাদেশে এ সংগ্রহ অভিযান শুরু হবে।রবিবার সচিবালয়ে খাদ্য পরিকল্পনা ও পরিধারণ কমিটির এক ভার্চুয়াল সভায় এ সিদ্ধান্ত নেওয়া হয়। খাদ্যমন্ত্রী সাধন চন্দ্র মজুমদারের সভাপতিত্বে সভায় কৃষিমন্ত্রী ড. মো. আব্দুর রাজ্জাক অর্থমন্ত্রী আ হ ম মুস্তাফা কামাল বাণিজ্যমন্ত্রী টিপু মুনশি মৎস্য ও প্রাণি সম্পদ মন্ত্রী শ ম রেজাউল করিম দুর্যোগ ব্যবস্থাপনা ও ত্রাণ প্রতিমন্ত্রী ডা. এনামুর রহমান প্রমুখ উপস্থিত ছিলেন।  চলতি আমন মৌসুমে তিন লাখ টন ধান ও পাঁচ লাখ টন সিদ্ধ চাল সংগ্রহ করা হবে। এছাড়া আগামী বছর ১ এপ্রিল থেকে দেড় লাখ টন গম ক্রয়ের সিদ্ধান্ত নেওয়া হয়েছে। প্রতি কেজি গম ক্রয় করা হবে ২৮ টাকা দরে।গত বছর আমন ধান ও চালের দাম ছিল যথাক্রমে ২৬ ও ৩৬ টাকা।ইত্তেফাকইউবি