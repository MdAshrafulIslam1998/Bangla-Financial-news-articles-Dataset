Serial,Title,Date,Author,News
3813,কয়লাভিত্তিক বিদ্যুৎ উৎপাদন থেকে সরে আসবে ২০টি দেশ,2017-11-18,ইত্তেফাক রিপোর্ট,কয়লা থেকে বিদ্যুৎ উৎপাদনের কার্যক্রম থেকে সরে আসবে বিশটি দেশ ও যুক্তরাষ্ট্রের দুইটি প্রদেশ। পরিবেশ উন্নয়নের স্বার্থে ২০৩০ সালের মধ্যে তারা এ সিদ্ধান্ত বাস্তবায়ন করতে সম্মত হয়েছে।  দেশগুলোর মধ্যে রয়েছে অ্যাঙ্গোলা অস্ট্রিয়া বেলজিয়াম ব্রিটেন কানাডা কোস্টারিকা ডেনমার্ক ফিনল্যান্ড ফ্রান্স ইতালি লুক্সেমবার্গ মেক্সিকো নেদারল্যান্ড নিউজিল্যান্ড পর্তুগাল এবং সুইজারল্যান্ডসহ আরও কয়েকটি দেশ।   এর বাইরে যুক্তরাষ্ট্রের ওয়াশিংটন এবং ওরেগন রাজ্যও কয়লা থেকে বিদ্যুৎ উৎপাদন কার্যক্রম থেকে সরে আসবে।  বিশ্বের মোট কার্বন ডাই অক্সাইডের ৪০ শতাংশই আসে কয়লা থেকে। এজন্যই কয়লার ব্যবহার কমাতে এ দেশগুলো নীতিগত সিদ্ধান্ত নিয়েছে। দেশগুলো কয়লার ব্যবহার কমাতে বিভিন্ন টেকনোলজি উদ্ভাবন করছে।  যেগুলো নিজেদের মধ্যে বিনিময় করা হবে। এর মাধ্যমে অন্য দেশগুলোও কয়লার ব্যবহার কমাতে উত্সাহী হবে বলে তারা মনে করে।  ইত্তেফাকআনিসুর