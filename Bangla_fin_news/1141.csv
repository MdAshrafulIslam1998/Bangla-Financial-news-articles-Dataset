Serial,Title,Date,Author,News
1141,ব্যাংকের পর শেয়ারবাজারেও লেনদেনের সময় বাড়লো,2021-07-06,ইত্তেফাক অনলাইন ডেস্ক,কঠোর বিধিনিষেধে ব্যাংকের লেনদেনের সময় বাড়ানোর ঘোষণার পরপরই শেয়ারবাজারে লেনদেনের সময়সীমাও বাড়ানোর সিদ্ধান্ত নিয়েছে পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি। আজ মঙ্গলবার  ৬ জুলাই সন্ধ্যার পর এ সিদ্ধান্ত নিয়েছে বিএসইসি।করোনা মহামারির মধ্যে গত সোমবার থেকে ব্যাংক লেনদেনের সঙ্গে মিল রেখে দেশের শেয়ারবাজারের লেনদেনও তিন ঘণ্টা করার সিদ্ধান্ত নেয় বিএসইসি। যা সকাল ১০টায় শুরু হয়ে চলে বেলা ১টা পর্যন্ত। তবে মঙ্গলবার বাংলাদেশ ব্যাংক থেকে জানানো হয়েছে বৃহস্পতিবার  ৮ জুলাই থেকে ব্যাংকের লেনদেন এক ঘণ্টা বাড়িয়ে বেলা ২টা পর্যন্ত করার সিদ্ধান্ত নেওয়া হয়েছে। ব্যাংক লেনদেনের সঙ্গে মিলা রেখে শেয়ারবাজারেও লেনদেনের সময় এক ঘণ্টা বাড়ানোর সিদ্ধান্ত নেওয়া হয়েছে।  বিএসইসি জানিয়েছে আগামী বৃহস্পতিবার থেকে শেয়ারবাজারে লেনদেন হবে সকাল ১০টা থেকে বেলা ২টা পর্যন্ত। আর আগামী রবিবার ব্যাংক বন্ধের কারণে শেয়ারবাজারেও লেনদেন বন্ধ থাকবে।বিএসইসির কমিশনার শেখ শামসুদ্দিন আহমেদ গণমাধ্যমকে বলেন যেহেতু ব্যাংকের লেনদেনের সময় বাড়ানো হচ্ছে আমরাও তার সঙ্গে সমন্বয় করে লেনদেনের সময় বাড়ানোর সিদ্ধান্ত নিয়েছি। বুধবারের মধ্যে এসংক্রান্ত আদেশ জারি করা হবে।ইত্তেফাকএসআই