Serial,Title,Date,Author,News
1950,বিক্রেতা উধাও ১০ কোম্পানির,2020-09-07,ইত্তেফাক রিপোর্ট,শেয়ারবাজারে দাম বাড়ার ক্ষেত্রে দাপট দেখিয়েই চলেছে জেড ক্যাটাগরির প্রতিষ্ঠান। রবিবার লেনদেন শুরু হতেই একের পর এক এই ক্যাটাগরির কোম্পানির শেয়ার দাম বাড়তে থাকে। ফলে ক্রেতা থাকলেও বিক্রেতা উধাও হয়ে গেছে। এমন ১০টি কোম্পানির শেয়ারের বিক্রেতা উধাও হয়ে গেছে।দীর্ঘ মন্দা কাটিয়ে শেয়ারবাজার ঊর্ধ্বমুখী ধারায় ফেরার পর থেকেই এ ক্যাটাগরির কোম্পানির এই দাপট চলছে। গতকাল লেনদেন শুরু হতেই কয়েক মিনিটের মধ্যে বিআইএফসির শেয়ার দাম বেড়ে দিনের সর্বোচ্চসীমা স্পর্শ করে। এরপরও এক শ্রেণির বিনিয়োগকারী কোম্পানিটির শেয়ার বিক্রি করতে চাচ্ছেন না।লেনদেনের শুরুতে ৩ টাকা ৮০ পয়সা করে বিআইএফসির ১০০০ শেয়ার কেনার প্রস্তাব আসে। এ দামে কেউ শেয়ার বিক্রি করতে রাজি না হওয়ায় এক লাফে ৪ টাকা ৪০ পয়সা করে ৩ লাখ ৬৬ হাজার ৭৬৩টি শেয়ার কেনার প্রস্তাব আসে। এতে দাম বাড়ায় সর্বোচ্চসীমায় চলে যায় কোম্পানিটির শেয়ার। এ দামেও বিনিয়োগকারীরা শেয়ার বিক্রি করছেন না।হঠাৎ শেয়ারের এমন দাম বাড়লেও দীর্ঘদিন ধরে কোম্পানিটি লোকসানের মধ্যে নিমজ্জিত। ফলে ২০১৩ সালের পর বিনিয়োগকারীদের কোনো ধরনের লভ্যাংশ দিতে পারেনি কোম্পানিটি। যে কারণে দীর্ঘদিন ধরে জেড গ্রুপে রয়েছে কোম্পানিটি।অর্ধযুগ ধরে বিনিয়োগকারীদের কোনো ধরনের লভ্যাংশ দিতে না পারা আর এক কোম্পানি প্রাইম ফাইন্যান্স অ্যান্ড ইনভেস্টমেন্ট। লেনদেনের কয়েক মিনিটের মধ্যে এই কোম্পানিটিও দাম বাড়ার সর্বোচ্চ সীমা স্পর্শ করে। এরপরও কোম্পানিটির শেয়ারের বিক্রেতা উধাও অবস্থায় রয়েছে। দিনের লেনদেনের শুরুতে ৭ টাকা ৯০ পয়সা করে কোম্পানিটির ৩৫ হাজার ৪০০ শেয়ার কেনার প্রস্তাব আসে। এ দামে কেউ বিক্রি করতে রাজি না হওয়ায় দফায় দফায় দাম বাড়ে। এক পর্যায়ে ৮ টাকা ৮০ পয়সা করে ১ লাখ ৭৭ হাজার ৮৪০টি শেয়ার কেনার প্রস্তাব আসে। এ দামেও কেউ কোম্পানিটির শেয়ার বিক্রি করতে চাননি।এই দুই কোম্পানির সঙ্গে দাম বাড়ার সর্বোচ্চসীমা স্পর্শ করেছে এসএস স্টিল। এ কোম্পানিটিরও বিক্রেতা উধাও হয়ে গেছে। লেনদেনের শুরুতে ১২ টাকা ৩০ পয়সা করে কোম্পানিটির ৯০ হাজার ৩০০ শেয়ার কেনার প্রস্তাব আসে। এরপর দফায় দফায় দাম বাড়িয়ে সর্বোচ্চ দাম ১৩ টাকা ২০ পয়সা করে ৮ লাখ ২ হাজার ৩৮৬টি শেয়ার কেনার প্রস্তাব আসে। এ দামেও যাদের কাছে কোম্পানিটির শেয়ার আছে তারা বিক্রি করতে রাজি হচ্ছেন না।বিক্রেতা উধাও হয়ে যাওয়া বাকি কোম্পানিগুলোর মধ্যে রয়েছে জিপিএইচ ইস্পাত জাহিনটেক্স রিংশাইন টেক্সটাইল ইন্টারন্যাশনাল লিজিং অ্যান্ড ফাইন্যান্স সার্ভিসেস আইএলএফএসএল ফাস্ট ফাইন্যান্স ফুওয়াং সিরামিক এবং অ্যাপোল ইস্পাত।জিপিএইচ ইস্পাত কোম্পানিটির শেয়ার লেনদেন শুরু হয় ২৫ টাকা ৯০ পয়সায়। কোম্পানিটির শেয়ারের দামে বেড়ে ২৭ টাকায় পৌঁছালেও কেউ বিক্রি করতে রাজি হচ্ছেন না। এতে শেয়ারের দাম বেড়েছে ৯ দশমিক ৭৫ শতাংশ।জাহিনটেক্স কোম্পানিটির শেয়ার লেনদেন শুরু হয় ৬ টাকা ৮০ পয়সা। ৯ দশমিক ৬৭ শতাংশ বেড়ে কোম্পানিটির শেয়ার দাম ৬ টাকা ৮০ পয়সায় পৌঁছানোর পরও বিক্রেতা উধাও থেকে গেছে।রিংশাইন টেক্সটাইল লেনদেনের শুরুতে শেয়ারের দাম ছিল ৭ টাকা ৩০ পয়সা। দফায় দফায় দাম বেড়ে তা ৮ টাকায় উঠলেও বিক্রেতা পাওয়া যাচ্ছে না। শেয়ারের দাম বেড়েছে ৯ দশমিক ৫৯ শতাংশ।আইএলএফএসএল লেনদেনের শুরুতে শেয়ারের দাম ছিল ৫ টাকা ৩০ পয়সা। কয়েক দফায় ৯ দশমিক ৪৩ শতাংশ বেড়ে সর্বশেষ ৫ টাকা ৮০ পয়সা করে কোম্পানিটির শেয়ার কেনার প্রস্তাব আসে। কিন্তু বিক্রেতা পাওয়া যাচ্ছে না।ফাস্ট ফাইন্যান্স ৬ টাকা ৪০ পয়সা দরে লেনদেন শুরু হওয়ার পর কোম্পানিটির শেয়ার কয়েক দফা দাম বেড়ে ৭ টাকায় উঠেছে। কিন্তু যাদের কাছে কোম্পানিটির শেয়ার আছে তারা বিক্রি করতে চাচ্ছেন না।ফুওয়াং সিরামিক লেনদেনের শুরুতে কোম্পানিটির শেয়ারের দাম ছিল ১০ টাকা ৮০ পয়সা। এখান থেকে কয়েক দফায় দাম বেড়ে ১১ টাকা ৮০ পয়সা করে কেনার প্রস্তাব আসে। এরপরও বিক্রেতা পাওয়া যাচ্ছে না। গতকাল কোম্পানিটির শেয়ারের দাম বেড়েছে ৯ দশমিক ২৬ শতাংশ।অ্যাপোল ইস্পাত লেনদেনের শুরুতে কোম্পানিটির শেয়ারের দাম ছিল ৬ টাকা ৭০ পয়সা। এখান থেকে কয়েক দফায় দাম বেড়ে ৭ টাকা ৩০ পয়সা করে কেনার প্রস্তাব আসে। এরপরও বিক্রেতা পাওয়া যাচ্ছে না। গতকাল কোম্পানিটির শেয়ারের দাম বেড়েছে ৮ দশমিক ৯৫ শতাংশ।