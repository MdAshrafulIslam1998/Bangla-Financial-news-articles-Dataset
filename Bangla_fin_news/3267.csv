Serial,Title,Date,Author,News
3267,২১ দিনে ৮৩ কোটি ডলার রেমিট্যান্স,2018-09-25,ইত্তেফাক রিপোর্ট,চলতি মাসের প্রথম ২১ দিনে ৮২ কোটি ৯৩ লাখ ১০ হাজার মার্কিন ডলার রেমিট্যান্স পাঠিয়েছেন প্রবাসী বাংলাদেশিরা। মোবাইলে হুন্ডি প্রতিরোধে কেন্দ্রীয় ব্যাংকের কড়াকড়ি বিশ্ববাজারে জ্বালানি তেলের দাম বৃদ্ধি ও ডলারের বিপরীতে বেশি টাকা পাওয়ায় ব্যাংকিং চ্যানেলে বেড়েছে রেমিট্যান্স বা প্রবাসী আয়। তবে কোরবানি ঈদের পরে রেমিট্যান্স আসার ধারা অন্যান্য বছরের চেয়ে কম বলে সংশ্লিষ্টরা মনে করছেন।  বাংলাদেশ ব্যাংকের হিসাবে দেখা গেছে আলোচ্য সময়ে সবচেয়ে বেশি রেমিট্যান্স এসেছে ইসলামী ব্যাংক বাংলাদেশ লিমিটেডের মাধ্যমে। এ ব্যাংকের মাধ্যমে সেপ্টেম্বর মাসের ১ তারিখ থেকে ২১ তারিখ পর্যন্ত ১৬ কোটি ৬১ লাখ ডলার রেমিট্যান্স এসেছে। এরপর অগ্রণী ব্যাংকের মাধ্যমে এসেছে আট কোটি ৮৬ লাখ ডলার সোনালী ব্যাংকের মাধ্যমে এসেছে ছয় কোটি ২০ লাখ ডলার। আর জনতা ব্যাংকের মাধ্যমে এসেছে চার কোটি ৬৪ লাখ ডলার।  তথ্যমতে চলতি অর্থবছরের দ্বিতীয় মাস আগস্টে দেশে ১৪১ কোটি ১০ লাখ ডলার রেমিট্যান্স আসে। আর তার আগের মাস জুলাইয়ে ১৩১ কোটি ৮১ লাখ ডলার রেমিট্যান্স এসেছিল। গত ২০১৭১৮ অর্থবছরে দেশে এক হাজার ৪৯৮ কোটি ডলার রেমিট্যান্স আসে।  ইত্তেফাকমোস্তাফিজ