Serial,Title,Date,Author,News
741,এভিয়েশন খাত নিয়ে বাংলাদেশ ও ইন্দোনেশিয়ার মধ্যে ওয়েবিনার অনুষ্ঠিত,2021-11-03,ইত্তেফাক অনলাইন ডেস্ক,এভিয়েশন খাত নিয়ে বাংলাদেশ ও ইন্দোনেশিয়ার মধ্যে একটি ওয়েবিনার অনুষ্ঠিত হয়েছে। মঙ্গলবার ২ নভেম্বর দ্য ভিশন অব বঙ্গবন্ধু ইন স্ট্রাকচারিং এভিয়েশন ইন বাংলাদেশ অ্যান্ড দি কোঅপারেটিভ ল্যান্ডস্কেপ ইন দি এভিয়েশন সেক্টর বিটুইন বাংলাদেশ অ্যান্ড ইন্দোনেশিয়া শীর্ষক এই ওয়েবিনার অনুষ্ঠিত হয়েছে। এটির আয়োজন করে ইন্দোনেশিয়ায় বাংলাদেশ দূতাবাস। ওয়েবিনারে প্রধান অতিথি হিসেবে বাংলাদেশের পররাষ্ট্র প্রতিমন্ত্রী শাহরিয়ার আলম এমপি বিশেষ অতিথি হিসেবে বেসামরিক বিমান চলাচল ও পর্যটন মন্ত্রী মাহবুব আলী এমপি যোগ দেন। ইন্দোনেশিয়ায় নিযুক্ত বাংলাদেশের রাষ্ট্রদূত এয়ার ভাইস মার্শাল মোস্তাফিজুর রহমানের সঞ্চালনায় ওয়েবিনারে মূল প্রবন্ধ উপস্থাপন করেন এভিয়েশন অপারেটরস অ্যাসোসিয়েশন অব বাংলাদেশের মহাসচিব ও নভোএয়ার এর ব্যবস্থাপনা পরিচালক মফিজুর রহমান। দুদেশের মধ্যে এভিয়েশন সেক্টরের বিভিন্ন ক্ষেত্রে সম্ভাব্য সহযোগিতার বিষয়গুলো উপস্থাপিত হয়। দুই দেশের উচ্চ পর্যায়ের সরকারি কর্মকর্তা এবং এয়ারলাইন্স ও এমআরওগুলোর শীর্ষ নির্বাহীরা সংক্ষিপ্ত বক্তব্য প্রদান করেন।