Serial,Title,Date,Author,News
694,শরীয়াহভিত্তিক ব্যাংকিং চালু করলো সিটি ব্যাংক,2021-12-04,ইত্তেফাক অনলাইন ডেস্ক,শরীয়াহ ভিত্তিক ব্যাংকিং সিটি ইসলামিক চালু করলো বেসরকারি সিটি ব্যাংক। শনিবার ৪ ডিসেম্বর রাজধানীর ওয়েস্টিন হোটেলে আনুষ্ঠানিকভাবে এ সেবার উদ্বোধন করা হয়। স্বল্প পরিসরে পরিচালিত হয়ে আসা সিটি মানারাহকে আধুনিক রূপ দেওয়ার লক্ষ্যে সিটি ব্যাংক নিয়ে এলো সিটি ইসলামিক। এ সময় উপস্থিত ছিলেন সিটি ব্যাংকের চেয়ারম্যান আজিজ আল কায়সার ভাইস চেয়ারম্যান হোসেন খালেদ শরীয়া সুপারভাইজারি কমিটির চেয়ারম্যান ড. মো. আনোয়ার হোসাইন মোল্লা ব্যবস্থাপনা পরিচালক ও সিইও মাসরুর আরেফিন অতিরিক্ত ব্যবস্থাপনা পরিচালক শেখ মোহাম্মদ মারুফ। এছাড়াও উপস্থিত ছিলেন সিটি ব্যাংকের ঊর্ধ্বতন কর্মকর্তাবৃন্দ এবং বিভিন্ন প্রিন্ট ইলেকট্রনিক ও অনলাইন মিডিয়ার সাংবাদিকগণ।      . ....     ...  .     সিটি ব্যাংকের গ্রাহকেরা এখন থেকে দেশব্যাপী দেড়শটির মতো শাখা উপশাখা সিটিজেম ও এসএমই সেন্টার সমূহে প্রচলিত ব্যাংকিংয়ের পাশাপাশি পরিপূর্ণ শরীয়া ও উন্নত প্রযুক্তি ভিত্তিক ইসলামি ব্যাংকিং সেবা গ্রহণ করতে পারবেন। শুধু তাই নয় সিটি ব্যাংকের বিশ্বমানের ডিজিটাল ব্যাংকিং অ্যাপ সিটিটাচের মাধ্যমেও গ্রাহকগণ ইসলামী ব্যাংকিং সেবা নিতে পারবেন। পাশাপাশি এই ব্যাংক সিটি ইসলামিক গ্রাহকদের জন্য নিয়ে এসেছে দেশের প্রথম আমেরিকান এক্সপ্রেস ইসলামিক ক্রেডিট এবং ডেবিট কার্ড। সিটি ইসলামিক গ্রাহকদের জন্য রয়েছে শরীয়া ভিত্তিক সকল প্রকার ডিপোজিট ও বিনিয়োগ সুবিধা। সুদবিহীন মুনাফা বন্টন নিশ্চিত করার জন্য সিটি ইসলামিক গ্রাহকদের মাঝে ইনভেস্টমেন্ট ইনকাম শেয়ারিং রেশিও পদ্ধতিতে মুনাফা প্রদান করে থাকে। অন্যান্য ব্যাংকের মতো সিটি ইসলামিক ডিপোজিট গ্রাহকদের জন্য পূর্বনির্ধারিত মুনাফার হার ঘোষণা করে না। এই সিটি ইসলামিক ব্যাংকিং সিস্টেমে গ্রাহকগণ তাদের ইসলামিক বিশ্বাসের সাথে সামঞ্জস্য রেখে প্রাত্যহিক জীবনের ব্যাংকিং প্রয়োজন মেটাতে পার্সোনাল ব্যাংকিং থেকে শুরু করে কর্পোরেট ব্যাংকিং সুবিধা গ্রহণ করতে পারবেন। সিটি ব্যাংকের চেয়ারম্যান আজিজ আল কায়সার তার বক্তব্যে বলেন অর্থনীতিতে এখন ইসলামিক ব্যাংকিংয়ের গুরুত্ব অপরিসীম। তাই গ্রাহকদের কথা বিবেচনা করে পূর্ণাঙ্গভাবে শরীয়া ভিত্তিক ব্যাংকিং সেবা দানের লক্ষ্যে সিটি ইসলামিক চালু করা হলো। সিটি ব্যাংকের ভাইস চেয়ারম্যান হোসেন খালেদ তার বক্তব্যে বলেন এটা না বললেই নয় যে আপনারা সবাই সিটি ব্যাংকের পাশে থেকে আমাদের আজকের অবস্থানে আসার পেছনে গুরুত্বপূর্ণ ভূমিকা রেখেছেন। ভবিষ্যতেও আপনারা আমাদের পাশে থাকবেন। স্বাগত বক্তব্যে সিটি ব্যাংকের ব্যবস্থাপনা পরিচালক ও সিইও মাসরুর আরেফিন ব্যাংকটির ইসলামিক ব্যাংকিং ব্যবসায় প্রাগ্রাধিকার ভিত্তিতে এগিয়ে যাওয়ার প্রত্যয় ব্যক্ত করেন।