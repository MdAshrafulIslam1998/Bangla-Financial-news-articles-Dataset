Serial,Title,Date,Author,News
6688,আর্থিক প্রতিবেদনের ইডাটা ও ডিজিটাল আর্কাইভ হচ্ছে,2015-02-12,ইত্তেফাক রিপোর্ট,বাণিজ্য মন্ত্রণালয়ের সভাকক্ষে বৃহস্পতিবার বাণিজ্য মন্ত্রণালয়ের সিনিয়র সচিব হেদায়েতুল্লাহ আল মামুনের নেতৃত্বে ডিএসই ও বাংলাদেশ সিকিউরিটিজ অ্যান্ড এক্সচেঞ্জ কমিশনের বিএসইসি এক মতবিনিময় সভা অনুষ্ঠিত হয়েছে। সভায় ডিএসইর ব্যবস্থাপনা পরিচালক অধ্যাপক ড. স্বপন কুমার বালা জানিয়েছেনক্যাপিটাল মার্কেট ডেভেলপমেন্ট প্রকল্পের অধীনে এডিবির সহায়তায় ক্যাপিটাল মার্কেট ডেভেলপমেন্ট প্রকল্প৩এর আওতায় বিএসইসি ইডাটা ইলেকট্রনিক ফাইন্যান্সিয়াল রিপোর্টিং চালুর উদ্যোগ গ্রহণ করেছে। এতে স্টক এক্সচেঞ্জে তালিকাভুক্ত সব কোম্পানির ফাইন্যান্সিয়াল রিপোর্ট এবং অন্যান্য উপাত্ত ইলেকট্রনিক পদ্ধতিতে জমা দানের ব্যবস্থা থাকবে। এর মাধ্যমে পুঁজিবাজারে বিনিয়োগকারী এবং সংশ্লিষ্টরা বিভিন্ন কোম্পানির আর্থিক প্রতিবেদন স্ট্যান্ডার্ড ফরম্যাটে পাবেন। ইডাটা প্রতিষ্ঠার ফলে কোম্পানির আর্থিক প্রতিবেদনে স্বচ্ছতা ও জবাবদিহি বৃদ্ধি পাবে এবং বিনিয়োগকারীরা আর্থিক বিবরণী দেখে বিনিয়োগ সিদ্ধান্ত নিতে পারবেন। এ ছাড়া ডিএসইও তালিকাভুক্ত কোম্পানির আর্থিক প্রতিবেদনের একটি ডিজিটাল আর্কাইভ করার উদ্যোগ নিয়েছে। এ সময় উপস্থিত ছিলেন বিএসইসির নির্বাহী পরিচালক হাসান মাহমুদ ও রোখশানা চৌধুরী এবং বিশ্বব্যাংক ঢাকা অফিসের সিনিয়র ফাইন্যান্সিয়াল স্পেশালিস্ট সুরাইয়া জান্নাত প্রমুখ ।