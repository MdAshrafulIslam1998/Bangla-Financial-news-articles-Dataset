Serial,Title,Date,Author,News
1509,ব্যাংক মালিকদের ধুয়ে দিলেন শিল্পমন্ত্রী,2021-03-14,ইত্তেফাক রিপোর্ট,করোনায় ক্ষতির মুখে পড়া ক্ষুদ্র উদ্যোক্তারা ব্যাংক থেকে ঠিকমতো প্রণোদনার ঋণ না পাওয়ায় ব্যাংক মালিকদের ধুয়ে দিলেন শিল্পমন্ত্রী ওশিল্প প্রতিমন্ত্রী।রবিবার ১৪ মার্চ রাজধানীর আগারগাঁওয়ে নারী উদ্যোক্তাদের নিয়ে আয়োজিত এক অনুষ্ঠানে শিল্পমন্ত্রী নুরুল মজিদ মাহমুদ হুমায়ূন বলেন ব্যাংকগুলো শুধু মুনাফাই দেখে। এখানে লুটেরা শ্রেণি তৈরি হয়েছে। এসএমইতে ঋণ দিতে অনেক আনুষ্ঠানিকতা আর ব্যাংকের পরিচালকরা টাকা ভাগাভাগি করে নিয়ে যায়।  এ সময় শিল্প প্রতিমন্ত্রী কামাল আহমেদ মজুমদার বলেন ছোট ও নারী উদ্যোক্তাদের ঋণের জন্য লেফটরাইট করতে হয়। আর যারা ব্রিফকেস নিয়ে যায় তাদের ঋণ হয়। খোঁজ নিয়ে দেখেন ব্যাংকের মালিক কারা। ভালো লোক একজনও ব্যাংকে আসেনি। নারী উদ্যোক্তাদের যাতে ব্যাংকে লেফটরাইট না করতে হয় সে ব্যবস্থা করতে হবে।এ সময় গার্মেন্টস শিল্প মালিকদেরও সমালোচনা করেন শিল্পমন্ত্রী। মালিকদের প্রতি ইঙ্গিত করে তিনি বলেন শ্রমিকদের শ্রম চুরি করে তারা বড়লোক হয়েছে। আবার বিদেশে অর্থপাচার করে।  মুজিববর্ষে নারী উদ্যোক্তাদের অগ্রগতি ও চ্যালেঞ্জ শীর্ষক ওই সেমিনারের আয়োজন করে এসএমই ফাউন্ডেশন। এসএমই ফাউন্ডেশনের চেয়ারম্যান অধ্যাপক ড. মো. মাসুদুর রহমানের সভাপতিত্বে এ সময় বক্তব্য রাখেন এসএমই ফাউন্ডেশনের ব্যবস্থাপনা পরিচালক ড. মফিজুর রহমান জয়িতা ফাউন্ডেশনের এমডি আফরোজা খান প্রমুখ। সেমিনারে মূল প্রবন্ধ উপস্থাপন করেন বিআইডিএসের সিনিয়র রিসার্স ফেলো ড. নাজনীন আহমেদ।ইত্তেফাকইউবি