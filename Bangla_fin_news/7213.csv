Serial,Title,Date,Author,News
7213,জিএসপি সুবিধা পুনর্বহাল করতে পারে যুক্তরাষ্ট্র রাষ্ট্রদূত জিয়াউদ্দিন,2014-09-18,অনলাইন ডেস্ক,যুক্তরাষ্ট্রে নিযুক্ত বাংলাদেশের রাষ্ট্রদূত মোহাম্মদ জিয়াউদ্দিন বলেছেন যুক্তরাষ্ট্র সরকার বাংলাদেশের জন্য জিএসপি সুবিধা পুনর্বহালের বিষয়টি বিবেচনা করতে পারে। বুধবার যুক্তরাষ্ট্র কংগ্রেসের বাংলাদেশ ককাসের কোচেয়ার কংগ্রেসম্যান জোসেফ ক্রাউলির সাথে ক্যাপিটাল হিল কার্যালয়ে সাক্ষাৎ শেষে তিনি এ কথা বলেন। যুক্তরাষ্ট্রের ওয়াশিংটন ডিসির বাংলাদেশ দূতাবাস থেকে এক বার্তায় এ কথা বলা হয়। রাষ্ট্রদূত মোহাম্মদ জিয়াউদ্দিন জানান যেহেতু বাংলাদেশ যুক্তরাষ্ট্রের অ্যাকশন প্ল্যান অনুযায়ী শ্রমিকদের অধিকার ও নিরাপত্তা রক্ষার্থে পর্যাপ্ত কার্যক্রম গ্রহণ করছে সেহেতু যুক্তরাষ্ট্র সরকার জিএসপি সুবিধা পুনর্বহালের বিষয়টি বিবেচনা করতে পারে। রাষ্ট্রদূত জিয়াউদ্দিন ও কংগ্রেসম্যান জোসেফ ক্রাউলি দশম জাতীয় সংসদ নির্বাচন অনুষ্ঠানের প্রেক্ষাপট তুলে ধরেন। এ প্রসঙ্গে তিনি বলেন উল্লেখযোগ্য সংখ্যাগরিষ্ঠতা নিয়ে প্রধানমন্ত্রী শেখ হাসিনার বর্তমান সরকার বাংলাদেশের মানুষের জীবনযাত্রার গুণগত মানোন্নয়নে বদ্ধপরিকর। তিনি রানা প্লাজা দুর্ঘটনার পর বাংলাদেশের তৈরি পোশাক শিল্পে শ্রমিকদের অধিকার ও নিরাপত্তা নিশ্চিতে গৃহীত কার্যক্রমসমূহ বর্ণনা করেন। রাষ্ট্রদূত জিয়াউদ্দিন ও কংগ্রেসম্যান জোসেফ ক্রাউলী সন্ত্রাসবাদ ও এর ব্যাপ্তি নিয়ে আলোচনা করেন। রাষ্ট্রদূত জিয়াউদ্দিন বলেন বিশ্ব থেকে সন্ত্রাসবাদ নির্মূল অত্যন্ত জরুরি। এ প্রসঙ্গে তিনি উল্লেখ করেন প্রধানমন্ত্রী শেখ হাসিনার নেতৃত্বে বর্তমান সরকার সন্ত্রাস নির্মূলের জন্য নিরলস কাজ করে যাচ্ছে। রাষ্ট্রদূত সন্ত্রাস নির্মূলে বাংলাদেশের সাথে ঘনিষ্ঠভাবে কাজ করার জন্য যুক্তরাষ্ট্রকে ধন্যবাদ জানান। কংগ্রেসম্যান জোসেফ ক্রাউলী যুক্তরাষ্ট্রে বাংলাদেশের নবনিযুক্ত রাষ্ট্রদূত জিয়াউদ্দিনকে স্বাগত জানান এবং আশা প্রকাশ করেন তার কার্যকালীন সময়ে বাংলাদেশ ও যুক্তরাষ্ট্রের মধ্যে বিরাজমান সুসম্পর্ক আরও সুসংহত হবে ও উচ্চ পর্যায়ে পৌঁছবে। খবর বাসসের।