Serial,Title,Date,Author,News
4571,২০১৭ সালে ব্যাংক বন্ধ ২৩ দিন,2016-12-15,ইত্তেফাক রিপোর্ট,জনপ্রশাসন মন্ত্রণালয়ের প্রজ্ঞাপনের আলোকে ২০১৭ সালে ব্যাংকের ছুটির তালিকা প্রকাশ করেছে বাংলাদেশ ব্যাংক। বাংলাদেশ ব্যাংকের ডিপার্টমেন্ট অব অফসাইট সুপারভিশন থেকে এ সংক্রান্ত একটি নির্দেশনা জারি করা হয়েছে। নির্দেশনাটি চিঠি আকারে বাংলাদেশে কার্যরত সকল তফসিলি ব্যাংকের প্রধান নির্বাহীদের কাছে পাঠানো হয়েছে।  বাংলাদেশ ব্যাংক প্রকাশিত ছুটির তালিকা অনুযায়ী সাধারণ ও নির্বাহী ছুটি মিলিয়ে ২০১৭ সালে ২৩ দিন ব্যাংক বন্ধ থাকবে। এর মধ্যে ১০ দিনই পড়েছে শুক্র ও শনিবার। জাতীয় দিবস ও বিভিন্ন সম্প্রদায়ের গুরুত্বপূর্ণ ধর্মীয় দিবসে ১৪ দিন সাধারণ ছুটি থাকবে। সাধারণ ছুটির মধ্যে ছয়টি সাপ্তাহিক ছুটির দিন শুক্র ও শনিবার পড়েছে।  এছাড়া বাংলা নববর্ষ ও বিভিন্ন গুরুত্বপূর্ণ ধর্মীয় দিবসে আটদিন নির্বাহী আদেশে ছুটি থাকবে। এ ছুটির মধ্যে চারটি সাপ্তাহিক ছুটির দিন পড়েছে। আগামী বছর ধর্মীয় কর্ম উপলক্ষে সরকারি কর্মচারীদের তিন দিন ঐচ্ছিক ছুটি থাকবে।  পার্বত্য চট্টগ্রামের ক্ষুদ্র নৃগোষ্ঠীর প্রধান সামাজিক উত্সব বৈসাবি উদযাপনের জন্য সেখানকার সরকারি কর্মকর্তাকর্মচারীদের জন্য দুই দিন ২৯ চৈত্র ও ২ বৈশাখ ঐচ্ছিক ছুটি রাখা হয়েছে। এর মধ্যে একদিন সাপ্তাহিক ছুটি রয়েছে। তবে এর সঙ্গে ৩১ ডিসেম্বর ব্যাংক ছুটি হিসেবে অতিরিক্ত একদিন ছুটি যুক্ত হবে।