Serial,Title,Date,Author,News
3465,সেবা রপ্তানিতে প্রবৃদ্ধি সাড়ে ২৪ শতাংশ,2018-05-20,ইত্তেফাক রিপোর্ট,চলতি অর্থবছরের প্রথম নয় মাসে সেবা খাতের রপ্তানি আয় আগের বছরের একই সময়ের চেয়ে ২০ শতাংশ বেড়েছে। আর একক মাস হিসাবে গত মার্চে এ খাতে রপ্তানি আয় ৪২ দশমিক ১৪ শতাংশ বেড়েছে। রপ্তানি উন্নয়ন ব্যুরোর ইপিবি হালনাগাদ তথ্যে এ চিত্র দেখা গেছে।  তথ্যমতে ২০১৭১৮ অর্থবছরের জুলাইমার্চ সময়ে বিদেশে বিভিন্ন সেবা বিক্রি করে ৩০৩ কোটি ১৯ লাখ ডলার আয় করেছে বাংলাদেশ। এ আয় গত অর্থবছরের একই সময়ের চেয়ে ২৪ দশমিক ৫৩ শতাংশ বেশি। আর চলতি অর্থবছরের প্রথম নয় মাসের নির্ধারিত লক্ষ্যমাত্রার চেয়ে আয় বেড়েছে ১৫ দশমিক ৫ শতাংশ। এ সময়ে লক্ষ্যমাত্রা ছিল ২৬২ কোটি ৫০ লাখ ডলার।  এই নয় মাসে বিভিন্ন পণ্য রপ্তানি করে বাংলাদেশ আয় করেছে দুই হাজার ৭৪৫ কোটি ১৫ লাখ ডলার। তার সঙ্গে সেবা রপ্তানি মিলে দেশের মোট রপ্তানি আয় হয়েছে তিন হাজার ৪৮ কোটি ৩৪ লাখ ডলার।  ইপিবির তথ্যে দেখা গেছে সেবা খাতের রপ্তানি আয়ের মধ্যে ২৯৭ কোটি ৫৩ লাখ ডলারই এসেছে সরাসরি সেবা খাত থেকে। অর্থাত্ মোট রপ্তানির ৯৮ দশমিক ১৩ শতাংশই এসেছে সরাসরি সেবা খাত থেকে। বাকিটা দেশের বন্দরগুলোতে পণ্যবাহী জাহাজগুলোর কেনা পণ্য ও সেবা এবং মার্চেন্টিংয়ের অধীনে পণ্য বিক্রির আয়। সেবা খাতের মধ্যে সবচেয়ে বেশি আয় হয়েছে সরকারি পণ্য ও সেবা রপ্তানি থেকে। এ উপখাত থেকে এসেছে ১৩১ কোটি ৩২ লাখ ডলার। অন্য উপখাতগুলোর মধ্যে অন্যান্য ব্যবসায় সেবা থেকে এসেছে ৫০ কোটি ২৮ লাখ ডলার। টেলিযোগাযোগ ও তথ্যপ্রযুক্তি থেকে আয় হয়েছে ৩৭ কোটি ৬৫ লাখ ডলার। বিভিন্ন ধরণের পরিবহন সেবা সমুদ্র বিমান রেল এবং সড়ক থেকে ৪৩ কোটি ৬৩ লাখ ডলার আয় হয়েছে। আর্থিক সেবা খাত থেকে ৮ কোটি ৮৫ লাখ ডলার এবং ভ্রমণ সেবা উপখাত থেকে ২৯ কোটি ডলার রপ্তানি আয় হয়েছে।  ইত্তেফাককেকে