Serial,Title,Date,Author,News
4611,৭ বছরে ইউরোপের বেকারত্ব সর্বনিম্নে,2016-12-03,আহসান হাবীব রাসেল,ইউরোজোনের বেকারত্ব হার গত ৫ বছরের মধ্যে সর্বনিম্নে নেমে এসেছে। বর্তমানে এ অঞ্চলে বেকারত্ব হার ৯ দশমিক ৮০ শতাংশে নেমে এসেছে। যা সেপ্টেম্বরে ছিল ৯ দশমিক ৯০ শতাংশ। ২০১৩ সালে সবচেয়ে বেশি বেকারত্ব ছিল ইউরোজোনে। তখন এ হার ছিল ১২ দশমিক ১০ শতাংশ।   বর্তমানে ইউরোজোনে বেকারত্ব কমার ক্ষেত্রে সবচেয়ে বেশি অবদান জার্মানির। দেশটিতে বেকারত্ব হার নেমে এসেছে ৪ দশমিক ১০ শতাংশ। সম্প্রতি ইউরোজোনে বিনিয়োগ ও কর্মসংস্থান বাড়ানোর জন্য সম্প্রসারণমূলক নীতি গ্রহণ করেছে ইউরোপিয়ান সেন্ট্রাল ব্যাংক ইসিবি। এতে ইউরোজোনে কর্মসংস্থান বাড়ছে। এখন ১৯ দেশের এই ব্লকে ১ কোটি ৬০ লাখ মানুষ চাকরি খুঁজছেন। যা সেপ্টেম্বরের তুলনায় ১ লাখ ৭৮ হাজার কম। আর আগের বছরের তুলনায় ১১ লাখ ২০ হাজার কম।