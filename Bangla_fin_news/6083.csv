Serial,Title,Date,Author,News
6083,পুঁজিবাজারে দরপতন অব্যাহত,2015-07-06,ইত্তেফাক রিপোর্ট,সোমবার ঢাকা স্টক এক্সচেঞ্জের ডিএসই প্রায় ৫২ শতাংশ কোম্পানির শেয়ারদর আগের দিনের তুলনায় কমেছে। এতে বাজারের সূচক আগের দিনের তুলনায় কমে গেছে। এ নিয়ে টানা তিন কর্মদিবস ডিএসইর সূচকের পতন হল। গতকাল বাজারে দরপতনের ক্ষেত্রে এগিয়ে ছিল লাইফ ইন্সুরেন্স কোম্পানিগুলো।  পুঁজিবাজারে তালিকাভুক্ত ১৩টি লাইফ ইন্সুরেন্স কোম্পানির মধ্যে ১০টির দর কমেছে। অর্থাৎ এ খাতের ৭৭ শতাংশ কোম্পানির দরপতন হয়েছে। দর কমার শীর্ষে রয়েছে প্রগতি লাইফ ইন্সুরেন্স। এ কোম্পানির শেয়ারের দর কমেছে ৩ টাকা ১০ পয়সা বা ৩ দশমিক ৫৪ শতাংশ। দর কমার শীর্ষ ১০ কোম্পানির মধ্যে রয়েছে এ খাতের পদ্মা লাইফ ইন্সুরেন্স।  সোমবার এ কোম্পানির শেয়ারের দর কমেছে ১ টাকা ৩০ পয়সা বা ৪ দশমিক ১৫ শতাংশ।  তথ্যে দেখা গেছে গতকাল ডিএসইর ব্রড ইনডেক্স ডিএসইএক্স ৯ পয়েন্ট কমে ৪ হাজার ৫২৬ পয়েন্টে দাঁড়িয়েছে। ডিএস৩০ মূল্য সূচক ২ পয়েন্ট বেড়ে ১ হাজার ৭৬৪ পয়েন্টে দাঁড়িয়েছে।ডিএসইতে মোট লেনদেন হয়েছে ৪২৩ কোটি ৩১ লাখ টাকা। যা আগের দিনের চেয়ে ৪৪ কোটি ৯১ লাখ টাকা কম। লেনদেনকৃত ৩২১টি কোম্পানির মধ্যে দাম বেড়েছে ১০৭টির কমেছে ১৬৫টির এবং অপরিবর্তিত রয়েছে ৪৯টি কোম্পানির শেয়ারের। অপরদিকে চট্টগ্রাম স্টক এক্সচেঞ্জের সিএসই সার্বিক মূল্য সূচক আগের দিনের চেয়ে ২০ পয়েন্ট কমে ১৩ হাজার ৯৩৮ পয়েন্টে দাঁড়িয়েছে। লেনদেন হয়েছে ৩৫ কোটি ২ লাখ টাকা। যা আগের কার্যদিবসের চেয়ে ৭ কোটি টাকা কম। লেনদেনকৃত ২৪৪টি কোমপানির মধ্যে দাম বেড়েছে ৮৭টির কমেছে ১১৭টির এবং অপরিবর্তিত রয়েছে ৪০টি কোম্পানির শেয়ারের।ডিএসই জানিয়েছে পুঁজিবাজারে তালিকাভুক্ত বিডি থাই অ্যালুমিনিয়াম কোম্পানির ক্যাটাগরি পরিবর্তন করা হয়েছে। এ কোম্পানি সমাপ্ত অর্থবছরে ১০ শতাংশ লভ্যাংশ দিয়ে বি থেকে এ ক্যাটাগরিতে উন্নীত হয়েছে। মঙ্গলবার থেকে কোম্পানিটির ক্যাটাগরি পরিবর্তন কার্যকরী হবে। ডিএসই আরও জানিয়েছে পুঁজিবাজারে তালিকাভুক্ত ব্যাংকিং খাতের কোম্পানি এক্সপোর্ট ইমপোর্ট ব্যাংক অব বাংলাদেশের এক্সিম উদ্যোক্তা পরিচালক মমতাজ বেগম ৫ লাখ শেয়ার বিক্রি করবেন। আগামী ৩০ কার্যদিবসের মধ্যে বর্তমান বাজার দরে তিনি শেয়ার বিক্রি করবেন।