Serial,Title,Date,Author,News
6342,এসএমই খাতে অত্যাধুনিক প্রযুক্তি স্থানান্তর করবে কানাডা আমু,2015-05-18,ইত্তেফাক রিপোর্ট,শিল্পমন্ত্রী আমির হোসেন আমু বলেছেন বাংলাদেশের ক্ষুদ্র ও অত্যাধুনিক প্রযুক্তি স্থানান্তরে কানাডার রাষ্ট্রদূত আগ্রহ প্রকাশ করেছেন।  সোমবার শিল্প মন্ত্রণালয়ে কানাডিয়ান হাইকমিশনার বেনওয়া পিয়ের লাঘামের সাথে বৈঠক শেষে সাংবাদিকদের ব্রিফকালে তিনি এ কথা জানান।  বৈঠকে কানাডিয়ান হাইকমিশনার বেনওয়া পিয়ের লাঘামে এসএমই ফাউন্ডেশনের চেয়ারপারসন কেএম হাবিব উল্লাহ শিল্প মন্ত্রণালয়ের অতিরিক্ত সচিব সুষেণ চন্দ্র দাস এবং বেগম আফরোজা খানসহ শিল্প মন্ত্রণালয় ও কানাডিয়ান দূতাবাসের ঊর্ধ্বতন কর্মকর্তারা উপস্থিত ছিলেন।  বৈঠকে শিল্পমন্ত্রী বলেন বর্তমানে দেশে চমৎকার বিনিয়োগ ও ব্যবসাবান্ধব পরিবেশ বিরাজ করছে।  তিনি বলেন বিদেশি বিনিয়োগের বিষয়ে উদার নীতি গ্রহণ করেছে সরকার। ফলে জাপান কোরিয়া চীন ও ভারত বাংলাদেশে বিনিয়োগের জন্য বিশেষ অর্থনৈতিক অঞ্চলের সুবিধা চেয়েছে। এ লক্ষ্যে সরকার কাজ করছে।  কানাডিয়ান উদ্যোক্তারা বিনিয়োগের আগ্রহ দেখালে তাদের বিষয়টিও জাতীয় স্বার্থ ও সরকারের উদার বিনিয়োগনীতির সাথে সমন্বয় করে বিবেচনা করা হবে বলে তিনি উল্লেখ করেন।  মন্ত্রী জাহাজ নির্মাণখাতে যৌথ বিনিয়োগে এগিয়ে আসতে কানাডার উদ্যোক্তাদের প্রতি আহ্বান জানান।  বৈঠকে কানাডিয়ান হাইকমিশনার বেনওয়া পিয়ের লাঘামে জানান তার দেশের শিল্প কারখানার শতকরা ৯০ ভাগ এসএমইখাতের আওতাভুক্ত। উচ্চ প্রযুক্তির ফলে এসএমইখাতে মূল্য সংযোজনের পরিমাণ অনেক বেশি। এসএমইখাতের কানাডিয়ান প্রযুক্তি স্থানান্তরের মাধ্যমে বাংলাদেশি উদ্যোক্তারা লাভবান হতে পারে। তিনি বাংলাদেশের জনবলের দক্ষতা সৃজনশীল শক্তি ও কাজের প্রতি আগ্রহের প্রশংশা করেন।