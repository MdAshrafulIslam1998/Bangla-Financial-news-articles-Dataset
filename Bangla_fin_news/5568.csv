Serial,Title,Date,Author,News
5568,রেলওয়ে কারখানায় বেসরকারিভাবে কোচ নির্মাণে চুক্তি,2015-11-26,স্টাফ রিপোর্টার,বাংলাদেশ রেলওয়ের ২৫টি ব্রডগেজ যাত্রীবাহি ক্যারেজ পূণর্বাসন বগি ব্যতিত প্রকল্পের জন্য দ্বিতীয় দফায় বৃহস্পতিবার ২৬ নভেম্বর বিকেলে রেলওয়ে কারখানার সম্মেলন কক্ষে বাংলাদেশ রেলওয়ে ও বেসরকারি ঠিকাদারী প্রতিষ্ঠান মেসার্স আশরাফী এআর কনসোর্টিয়ামর চুক্তি স্বাক্ষরিত হয়।  চুক্তি অনুযায়ী এই প্রকল্পে ১৯ কোটি ৩৪ লাখ ৫৯৫ টাকার প্রকল্পের কাজ আগামী ২০১৭ সালের ৩১ মার্চ সরবরাহ করা হবে। পশ্চিমাঞ্চল রেলওয়ের জন্য ৫০টি বিজি এবং ৫০টি এমজি যাত্রীবাহী ক্যারেজ পূণর্বাসন প্রকল্পের জন্য ৭১ কোটি ৮১ লাখ ৩৬ হাজার বরাদ্দ করা হয়েছে। এরমধ্যে ২৫টি ব্রড গেজ যাত্রীবাহী ক্যারেজ পূনর্বাস বগি ব্যতিত কাজের জন্য রেলওয়ের সাথে ঠিকাদারী প্রতিষ্ঠানের এই চুক্তি স্বাক্ষরিত হয়েছে।  দেশের বৃহত্তম সৈয়দপুর রেলওয়ে কারখানার ডিএস কার্যালয়ের অডিটরিয়ামে অনুষ্ঠিত চুক্তি স্বাক্ষর অনুষ্ঠানে বক্তব্য রাখেন কারখানার বিভাগীয় তত্ত্বাবধায়ক ডিএস নূর আহমেদ হোসেন মেসার্স আশরাফী এআর কনসোর্টিয়াম পার্টনার নাসিরুল হক সহকারি নির্বাহী প্রকৌশলী সিদ্দিকুর রহমান ওয়ার্কস ম্যানেজার খুদরতইখোদা পশ্চিমাঞ্চল রেলের এসপি সিদ্দিকী তাঞ্জিলুর রহমান শ্রমিক লীগের মোখছেদুল মোমিন শ্রমিক দলের আব্দুর রাজ্জাক শ্রমিক পার্টির শহিদুল ইসলাম প্রমুখ।  মোট বরাদ্দকৃত অর্থের মধ্যে ২৫টি মিটার গেজ যাত্রীবাহী ক্যারেজ পূনর্বাসন বগি ব্যতিত কাজের জন্য ১১ কোটি ৭২ লাখ ২৪ হাজার ৩৪৫ টাকার কাজে ইতাশা এন্টারপ্রাইজ ঠিকাদারী প্রতিষ্ঠানের মধ্যে প্রথম দফায় ১৯ নভম্বর চুক্তি স্বাক্ষরিত হয়। এই কাজের ফলে দীর্ঘদিন ধরে পড়ে থাকা ভারী মেরামতযোগ্য ক্যারেজগুলি পূনর্বাসন করা যাত্রীবাহী ক্যারেজের প্রাপ্যতা বৃদ্ধি পরিবহনে দক্ষতা বৃদ্ধি যাত্রীসেবার মান উন্নয়নসহ রেলের সেবা কার্যক্রম বৃদ্ধি পাবে বলে জানা গেছে।