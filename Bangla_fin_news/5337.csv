Serial,Title,Date,Author,News
5337,বাংলাদেশ থেকে ওষুধ চাল ও বালু নিতে আগ্রহী মালদ্বীপ,2016-02-15,অনলাইন ডেস্ক,মালদ্বীপ বাংলাদেশ থেকে বালু ওষুধ ও চালসহ সেদেশের জন্য প্রয়োজনীয় সকল পণ্য আমদানি করতে চায়। বাণিজ্যমন্ত্রী তোফায়েল আহমেদের সঙ্গে ঢাকায় নিযুক্ত মালদ্বীপের রাষ্ট্রদূত ড. মোহাম্মেদ অসিম আজ সোমবার বাংলাদেশ সচিবালয়ে বাণিজ্যমন্ত্রীর কার্যালয়ে সাক্ষাতকালে এক মতবিনিময় অনুষ্ঠানে রাষ্ট্রদূত তার দেশে বাংলাদেশী পণ্য আমদানি করার আগ্রহ ব্যক্ত করেন।  এ সময় তোফায়েল আহমেদ মালদ্বীপ ও বাংলাদেশের মধ্যে দ্বিপাক্ষিক বাণিজ্য আরো বাড়ানোর ওপর গুরত্ব আরোপ করে বলেন বন্ধু রাষ্ট্র হিসেবে বাংলাদেশ থেকে ওষুধ ও চাল আমদানি করলে মালদ্বীপ লাভবান হবে। ইতোমধ্যে বাংলাদেশ থেকে ৫০ হাজার মেট্রিক টন চাল শ্রীলংকায় রপ্তানি করা হয়েছে উল্লেখ করে তিনি বলেন নেপালে ভূমিকম্পের সময়ও বাংলাদেশ অনুদান হিসেবে ১০ হাজার মেট্রিক টন চাল সেদেশে প্রেরণ করেছে।  মালদ্বীপের রাষ্ট্রদূত বাংলাদেশ থেকে বালুসহ তার দেশের মানুষের জন্য প্রয়োজনীয় পণ্যসমুহ আমদানি করার আগ্রহ ব্যক্ত করেন। ওষুধ শিল্পে বাংলাদেশর অভাবনীয় উন্নতির প্রশংসা করে রাষ্ট্রদূত ড.মোহাম্মেদ অসিম বলেনতার দেশ আগামী দিনে বাংলাদেশ থেকে বেশি করে ওষুধ আমদানি করবে। তিনি দুদেশের মধ্যে চলমান ব্যবসাবাণিজ্য বৃদ্ধি করতে বাণিজ্যমন্ত্রীর সহযোগিতা কামনা করেন।  মালদ্বীপে বাংলাদেশর তৈরী ইলেক্ট্রনিক পণ্য টয়লেটারিজ ঔষধ ক্রোকারিজ শুকনা খাবার কাপড় শিশুদের পোশাক শাবান অলংকার প্লাস্টিক সামগ্রী চামড়াজাত পণ্য প্রভৃতি পণ্যের প্রচুর চাহিদা রয়েছে। উভয় দেশের ব্যবসায়ী এবং সরকারি পর্যায়ে আলোচনার মাধ্যমে এ বাণিজ্য অনেক বৃদ্ধি করা সম্ভব। উল্লেখ্যবাংলাদেশ ও মালদ্বীপের মধ্যে ব্যবসাবাণিজ্য বৃদ্ধির লক্ষ্যে ২০১৫ সালের ১৭ নভেম্বর উভয় দেশের কর্মকর্তা ও বিশেষঙ্গদের সমন্বয়ে জয়েন্ট ওয়ার্কিং গ্রুপ গঠন করা হয়েছে। খবর বাসস।