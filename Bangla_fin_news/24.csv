Serial,Title,Date,Author,News
24,জ্বালানি তেল সংক্রান্ত ‘গুজব’ সম্পর্কে যা জানালো মন্ত্রণালয়,2022-07-27,ইত্তেফাক অনলাইন রিপোর্ট,জ্বালানি তেল সংক্রান্ত গুজব সম্পর্কে জ্বালানি ও খনিজ সম্পদ বিভাগের ব্যাখ্যা দিয়েছে বিদ্যুৎ জ্বালানি ও খনিজ সম্পদ মন্ত্রণালয়। বুধবার ২৭ জুলাই এ সংক্রান্ত এক সংবাদ বিজ্ঞপ্তি প্রকাশ করে বিদ্যুৎ জ্বালানি ও খনিজ সম্পদ মন্ত্রণালয়। বিজ্ঞপ্তিতে বলা হয় একটি স্বার্থান্বেষী মহল জ্বালানি তেলের মজুদ নিয়ে অসত্য ও মনগড়া তথ্য প্রচার করছে যা সাধারণ মানুষকে বিভ্রান্ত করছে। আমরা দৃঢ় প্রত্যয়ে বলছি যে বাংলাদেশ পেট্রোলিয়াম করপোরেশনের আওতাধীন কোম্পানিসমূহের ডিপোতে পর্যাপ্ত পরিমাণ জ্বালানি তেল মজুদ রয়েছে। বর্তমানে দেশে জ্বালানি তেলের কোনো ঘাটতি বা সংকট নেই। সংকটের কোনো আশঙ্কাও নেই। ইতিমধ্যে আগামী ৬ মাসের জন্য প্রয়োজনীয় তেল আমদানির প্রক্রিয়া পাইপ লাইনে আছে।       ..    বিজ্ঞপ্তিতে আরো বলা হয় আমাদের বর্তমানে ৪৩১৮৩৫ মেট্রিকটন ডিজেল মজুদ রয়েছে। দৈনিক গড় বিক্রয় ১৩৬০৭ মেট্রিকটন হিসেবে ৩২ দিনের জেটএ১ মজুদ রয়েছে ৪৪ দিনের ও ফার্নেস ওয়েল মজুদ রয়েছে ৩২ দিনের। অর্থাৎ আমাদের মজুদ সক্ষমতা অনুসারে যথেষ্ট পরিমাণ জ্বালানি তেল মজুদ রয়েছে। পেট্রোল পুরোটাই বাংলাদেশ উৎপাদন করে। অকটেনের প্রায় ৪০ ভাগ বাংলাদেশ উৎপাদন করে। জুলাই ২০২২ মাসে ৯টি জাহাজ হতে ইতিমধ্যে ২৫৫০০০ মেট্রিক টন ডিজেল ২টি জাহাজে প্রায় ৪৩০০০ মেট্রিক টন জেটএ১ ১টি জাহাজ হতে ২৪৬৭৭ মেট্রিক টন অকটেন এবং ২টি জাহাজ হতে ৫৩৩৫৮ মেট্রিক টন ফার্নেস ওয়েল গ্রহণ করা হয়েছে। আগস্টে ৮টি জাহাজে ২১৮০০০ মেট্রিক টন ডিজেল ১টি জাহাজে ২৫০০০ মেট্রিক টন জেটএ১ ১টি জাহাজে হতে ২৫০০০ মেট্রিক টন অকটেন আসবে। এতে বলা হয় আগামী ছয় মাসের আমদানি পরিকল্পনানুসারে জ্বালানি তেল বাংলাদেশে আসবে। এর ৫০ ভাগ জিটুজি চুক্তির মাধ্যমে এবং বাকি ৫০ ভাগ উন্মুক্ত দরপত্রের মাধ্যমে ক্রয়াদেশ দেওয়া হয়েছে। ঘাটতি হওয়ার কোনো আশঙ্কা নেই। ভর্তুকি মূল্যে সরবরাহকৃত জ্বালানি তেল ব্যবহারে মিতব্যয়ী ও সাশ্রয়ী হওয়ার জন্য জ্বালানি ও খনিজ সম্পদ বিভাগের পক্ষ থেকে অনুরোধ করা যাচ্ছে। এর আগে মঙ্গলবার ২৬ জুলাই একটি জাতীয় দৈনিকের অনলাইন ভার্সনের খবরে বলা হয় দেশে মাত্র ১৩ দিনের পেট্রোলঅকটেন মজুদ আছে। সংবাদটি প্রকাশের পরই সাধারণের মাঝে আতঙ্ক সৃষ্টি করে। তারই প্রেক্ষিতে সরকারের সংশ্লিষ্ট মন্ত্রণালয় ও আওয়ামী লীগের কর্তা ব্যক্তিরা বিষয়টিকে গুজব বলে জানিয়েছেন।