Serial,Title,Date,Author,News
7615,চিনি ও চা আমদানির শুল্ক বেড়েছে,2014-04-07,ইত্তেফাক রিপোর্ট,পরিশোধিত ও অপরিশোধিত সব ধরণের চিনির আমদানি শুল্ক বাড়িয়েছে সরকার।প্রতি মেট্রিকটন পরিশোধিত চিনির ওপর বর্তমানে আরোপিত শুল্ক ৩ হাজার টাকা থেকে বাড়িয়ে ৪ হাজার ৫০০ টাকা করা হয়েছে। এছাড়া অপরিশোধিত চিনিতে মেট্রিকটন প্রতি ১ হাজার ৫০০ টাকা থেকে বাড়িয়ে ২ হাজার টাকা করা হয়েছে। এছাড়া চা পাতা আমদানিতে নিয়ন্ত্রণমূলক শুল্ক রেগুলেটরি ডিউটি বা আরডি ৫ শতাংশ থেকে বাড়িয়ে ১৫ শতাংশ করা হয়েছে। রবিবার জাতীয় রাজস্ব বোর্ড এনবিআর এ সংক্রান্ত দুটি প্রজ্ঞাপন জারি করেছে। এর ফলে আমদানিকৃত চিনির দাম বাড়বে বলে আশংকা করছেন চিনি আমদানিকারকরা।