Serial,Title,Date,Author,News
257,বাংলা একাডেমির বই কেনা ও সদস্যদের বার্ষিক ফি দেওয়া যাবে ‘নগদ’এ,2022-05-18,ইত্তেফাক অনলাইন ডেস্ক,বাংলা ভাষা চর্চা গবেষণা ও প্রচারের লক্ষ্যে নির্মিত প্রথম রাষ্ট্রীয় প্রতিষ্ঠান বাংলা একাডেমির সঙ্গে এবার যুক্ত হলো ডাক বিভাগের মোবাইল ফাইন্যান্সিয়াল সার্ভিস নগদ। এখন থেকে বইপ্রেমীরা বাংলা একাডেমি থেকে বই ক্রয়সহ একাডেমির নির্বাহী পরিষদের সদস্যরা তাদের বার্ষিক ফি পরিশোধ করতে পারবেন নগদএ। বুধবার ১৮ মে দুপুরে বাংলা একাডেমির ডক্টর মুহম্মদ শহীদুল্লাহ ভবনে বাংলা একাডেমি বাংলাদেশ ডাক বিভাগ ও নগদ লিমিটেডএর মাঝে এ সম্পর্কিত একটি চুক্তি স্বাক্ষরিত হয়। এসময় বাংলা বাংলাদেশ ডাক অধিদফতরের মহাপরিচালক মো. সিরাজ উদ্দিন বাংলা একাডেমির সচিব এ এইচ এম লোকমান নগদএর নির্বাহী পরিচালক মো. সাফায়েত আলমসহ আরও অনেকে উপস্থিত ছিলেন। এই চুক্তির মধ্য দিয়ে বাংলা একাডেমির বিক্রয় ও বিপণন উপবিভাগের বিল পরিশোধ করা যাবে দেশের জনপ্রিয় মোবাইল ফাইন্যান্সিয়াল সার্ভিস নগদএ। ফলে সারা দেশ থেকে আগত পাঠক ও প্রকাশকেরা বাংলা একাডেমি থেকে ক্রয়কৃত সকল বইয়ের মূল্য সহজেই পরিশোধ করতে পারবেন তাদের নগদ ওয়ালেট দিয়ে। যা বইপ্রেমীদের ছাপা টাকা বহন ও নিজ জেলা শহর থেকে ঢাকায় যাতায়াতের ঝামেলা থেকে মুক্তি দেবে। চুক্তির বিষয়ে বাংলা একাডেমির মহাপরিচালক মুহম্মদ নূরুল হুদা বলেন বাংলাদেশ যখন ইন্টারনেটকে যোগাযোগ ও বিনিময়ের প্রধান বাহন হিসেবে ব্যবহার করছে তখন নগদ ও বাংলা একাডেমির মাঝে এই চুক্তিটি একটি বিশেষ ভূমিকা পালন করবে। বিশেষ করে প্রত্যন্ত অঞ্চলে মানুষের কাছে বই পৌঁছে দেওয়ার ক্ষেত্রে। তিনি আরও বলেন আমি একটাই এমএফএস সেবা ব্যবহার করি আর সেটি হলো নগদ। এ ছাড়া বাংলা একাডেমির নির্বাহী পরিষদের পাঁচ হাজার সদস্যের বার্ষিক ফি সংগ্রহসহ অন্যান্য আর্থিক সেবাও পরিশোধ করা যাবে এই মোবাইল ফাইন্যান্সিয়াল সার্ভিসের মাধ্যমে। ফলশ্রুতিতে সারা দেশে অবস্থানরত বিভিন্ন বিশ্ববিদ্যালয়ের উপাচার্য উপউপাচার্য বিভিন্ন কলেজের অধ্যক্ষসহ এমন প্রায় পাঁচ হাজার নির্বাহী পরিষদের সদস্যরা ঘরে বসেই তাঁদের বার্ষিক ফি পরিশোধ করতে পারবেন। পাশাপাশি বাংলা একাডেমি ও মোবাইল ফাইন্যান্সিয়াল সার্ভিস নগদএর মধ্যকার এই চুক্তির ফলে অমর একুশে বইমেলায়ও মিলবে এই পেমেন্ট সুবিধা। যেখানে পাঠকেরা বাংলা একাডেমির স্টল থেকে বই কিনে মূল্য পরিশোধ করতে পারবেন নগদএর মাধ্যমে। বাংলাদেশ ডাক অধিদফতরের মহাপরিচালক মো. সিরাজ উদ্দিন বাংলা একাডেমিকে ধন্যবাদ জানিয়ে বলেন বাংলা একাডেমির সাথে এই চুক্তিতে আমি অত্যন্ত আনন্দিত। ডাক বিভাগের আগে মোবাইল মানি অর্ডার ছিল যার রূপান্তরিত ভার্সন এখন নগদ। আমি নগদের উত্তরোত্তর সমৃদ্ধি কামনা করছি। বাংলা একাডেমির সঙ্গে চুক্তির বিষয়ে নগদএর নির্বাহী পরিচালক মো. সাফায়েত আলম বলেন বাংলা ভাষা ও সাহিত্য চর্চার জন্য বাংলা একাডেমি একটি অনন্য সাধারণ প্রতিষ্ঠান। এমন একটি প্রতিষ্ঠানের সঙ্গে আমরা কাজ করতে পেরে আনন্দিত। আমরা এই চুক্তির ফলে বাংলা একাডেমির সম্মানিত গ্রাহক ও সদস্যরা তাঁদের বই কেনাকাটা ও বার্ষিক ফি পরিশোধ করতে পারবেন নগদএর মাধ্যমে।