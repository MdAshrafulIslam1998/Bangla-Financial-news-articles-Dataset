Serial,Title,Date,Author,News
6837,বিশ্বজুড়ে কর্মী ছাঁটাই করবে কোকাকোলা,2015-01-09,অনলাইন ডেস্ক,প্রায় ৩০০ কোটি ডলার খরচ কমাতে বিশ্বজুড়ে এক হাজার ৮০০ কর্মী ছাঁটাইয়ের ঘোষণা দিয়েছে কোকাকোলা। স্থানীয় সময় বৃহস্পতিবার যুক্তরাষ্ট্রের আটলান্টাভিত্তিক কোমল পানীয় উত্পাদক প্রতিষ্ঠানটি এক বিবৃতিতে জানিয়েছেএরই মধ্যে কর্মীদের এ বিষয়টি জানানো শুরু হয়েছে এবং ছাঁটাইয়ের প্রক্রিয়াটি সামনের মাসগুলোতে সম্পন্ন হবে। খবর রয়টার্সের। কোকাকোলা বলেছে ছাঁটাই প্রক্রিয়ায় কর্মীদের প্রতি ন্যায়সঙ্গত ও দায়বদ্ধ আচরণ এবং যথার্থ ক্ষতিপূরণ দেয়ার ব্যাপারে আমরা প্রতিশ্রুতিবদ্ধ। বিশ্বজুড়ে কোকাকোলার বিভিন্ন প্রতিষ্ঠানে কাজ করেন প্রায় এক লাখ ৩০ হাজার কর্মী। সম্প্র্রতি যুক্তরাষ্ট্রের কোমল পানীয়র বাজারে মন্দা যাচ্ছে যার প্রভাব পড়েছে কোকাকোলার ওপরও। আর এ বিবেচনাতেই গত অক্টোবরে প্রতিষ্ঠানটি ২০১৯ সালের মধ্যে ৩০০ কোটি ডলার খরচ কমানোর পরিকল্পনার কথা জানিয়েছিল। ২০১৪ সালে প্রথম নয় মাসে ৬৩০ কোটি ডলার নিট আয় হয়েছে কোকাকোলার যা তার আগের বছরের একই সময়ের তুলনায় সাড়ে ৭ শতাংশ কম। এ ছাড়া ওই প্রতিষ্ঠানটির পরিচালন আয় ছিল ৩৫১ কোটি ডলার যেটি তার আগের বছরের তুলনায় ২ শতাংশ কম।