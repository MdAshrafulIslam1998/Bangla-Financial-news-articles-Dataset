Serial,Title,Date,Author,News
3899,ভারতে ২০ বিলিয়ন ডলারের পর্যটন সম্ভাবনা,2017-10-08,ইত্তেফাক রিপোর্ট,সাম্প্রতিক সময়ে ভারত তার পর্যটন শিল্পে অসাধারণ উন্নতি করেছে। ওয়ার্ল্ড ইকোনমিক ফোরামের ডব্লিউটিও পর্যটন উন্নয়ন সূচকে ২০১৩ সালে ৬৫তম অবস্থান থেকে চলতি ২০১৭ সালে ৪০তম অবস্থানে উঠে এসেছে। ভারতের প্রাকৃতিক সৌন্দর্য এবং অনন্য সাংস্কৃতিক ঐতিহ্য থাকার ফলে দেশটির পর্যটন সম্ভাবনা অনেক। শুধু তাই নয় বর্তমান বিশ্বে বিমান পরিবহন খাতে দ্রুত বর্ধনশীল দেশের মধ্যে অন্যতম ভারত।  এই সম্ভাবনাকে কাজে লাগিয়ে বছরে ২০ বিলিয়ন ডলার আয় করা সম্ভব বলে ডব্লিউটিও এক প্রতিবেদনে উল্লেখ করেছে। এতে উল্লেখ করা হয়েছে বিশ্বজুড়েই পর্যটকদের সংখ্যা বাড়ছে। ১৯৫০ সালে যেখানে মাত্র আড়াই কোটি মানুষ বিশ্বব্যাপী ভ্রমণ করতো সেখানে ২০১৬ সালে ভ্রমণকারীদের সংখ্যা ১২০ কোটি ছাড়িয়েছে। আশা করা হচ্ছে এই সংখ্যা ২০৩০ সাল নাগাদ ১৮০ কোটি ছাড়িয়ে যাবে। ভারতের পর্যটন শিল্পের উন্নয়নে নেওয়া বিভিন্ন উদ্যোগের ফলে আরো বেশি পর্যটক আকর্ষণ করতে সক্ষম হবে। বিশ্বজুড়ে বিমান চলাচল ভ্রমণ এবং পর্যটন শিল্পের আকার বিশ্ব জিডিপির প্রায় ১০ ভাগের সমান। শুধু তাই নয় এশিল্পের সাথে জড়িয়ে আছে মোট কর্মসংস্থানের প্রায় ১০ ভাগ। তাই জিডিপি বৃদ্ধি এবং কর্মসংস্থানের জন্য এই খাতকে অবশ্যই গুরুত্ব দিতে হবে।  প্রতিবেদনে উল্লেখ করা হয়েছে ভারতের অভ্যন্তরীণ বিমান পরিবহন আন্তর্জাতিক পরিবহনের তুলনায় অনেক বেশি। বছরে ১০ কোটি অভ্যন্তরীণ যাত্রী পরিবহন হচ্ছে ভারতে। অন্যদেশ থেকে আসছে ৯০ লাখ যাত্রী। এক পরিসংখ্যানে দেখানো হয়েছে যদি ভারতে ২ কোটি বিদেশী পর্যটক আসে সেক্ষেত্রে এ খাতে আয় হবে ১৯ দশমিক ৯ বিলিয়ন ডলার। এখানে বাড়তি কর্মসংস্থান হবে প্রায় ১০ লাখ।  এজন্য ভারতে আরো কিছু বিষয়ে প্রস্তুতি গ্রহণ করতে হবে। এজন্য পর্যটন খাতে সরকারি বেসরকারি অংশিদারিত্বে্র পিপিপি বিভিন্ন উদ্যোগের কথা বলা হয়েছে। সেইসাথে বৈচিত্রময় বিভিন্ন অঞ্চলে পর্যটন আকর্ষণে অঞ্চল ভিত্তিক বিশেষ উদ্যোগ নিতে বলা হয়েছে। নীতি সহায়তা এবং সরকারের পাশাপাশি বেসরকারি বিভিন্ন উদ্যোগের মাধ্যমে ভারত পর্যটন শিল্পে এই ২০ বিলিয়ন ডলারের আয় করতে পারবে বলে উল্লেখ করা হয়েছে।  ইত্তেফাকআনিসুর