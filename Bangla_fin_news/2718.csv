Serial,Title,Date,Author,News
2718,সাবেক অর্থমন্ত্রীকে শুল্কমুক্তির সুবিধা গ্রহণ না করার আহ্বান টিআইবির,2019-08-25,অনলাইন ডেস্ক,সাবেক অর্থমন্ত্রী আবুল মাল আব্দুল মুহিতকে সম্প্রতি জাতীয় রাজস্ব বোর্ড এনবিআর কর্তৃক দেওয়া শুল্কমুক্ত গাড়ি আমদানির সুবিধা গ্রহণ থেকে বিরত থাকার আহ্বান জানিয়েছে ট্রান্সপারেন্সি ইন্টারন্যাশনাল বাংলাদেশ টিআইবি। রবিবার টিআইবির এক বিবৃতিতে এই আহ্বান জানানো হয়।বিবৃতিতে টিআইবির নির্বাহী পরিচালক ড. ইফতেখারুজ্জামান বলেন এনবিআর কর্তৃক শুল্ককরাদি অব্যাহতির এই বিশেষ আদেশটি যৌক্তিক বিবেচিত হলেও সংসদ সদস্য না হয়ে এ ধরনের সুবিধা গ্রহণ একদিকে নৈতিক দিক থেকে সাবেক অর্থমন্ত্রীর স্বচ্ছতা ও সুনামকে প্রশ্নবিদ্ধ করবে অপরদিকে ভবিষ্যতে অন্যান্যদেরও এ ধরনের সুবিধা গ্রহণে উত্সাহিত করার ঝুঁকি তৈরি করবে। সেক্ষেত্রে এটি একটি চর্চায় রূপান্তরিত হতে পারে। তাই অবসর মেয়াদে উল্লিখিত বিশেষ সুবিধা গ্রহণ নৈতিকভাবে সাবেক অর্থমন্ত্রীর অর্জিত সুনামের সঙ্গে মানানসই হবে না।বিবৃতিতে আরো বলা হয় ইতোপূর্বে সংসদ সদস্য ও অর্থমন্ত্রী হিসেবে দুই মেয়াদে দায়িত্ব পালনকালে এ সুবিধা গ্রহণ না করলেও বর্তমানে সংসদ সদস্য না হয়েও তা গ্রহণ নৈতিক বিবেচনায় প্রশ্নবিদ্ধ হবে এবং তার সুনামের সঙ্গে সামঞ্জস্যপূর্ণ হবে না।ইত্তেফাকজেডএইচ