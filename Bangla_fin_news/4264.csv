Serial,Title,Date,Author,News
4264,পেইপ্যালের সেবা দেয়ার অনুমতি পেল সোনালী ব্যাংক,2017-03-21,ইত্তেফাক ডেস্ক,আউটসোর্সিং খাতের জনপ্রিয় অনলাইন মার্চেন্ট পেইপ্যাল সেবা বাংলাদেশে চালু করতে রাষ্ট্রায়ত্ত সোনালী ব্যাংককে অনুমতি দিয়েছে বাংলাদেশ ব্যাংক। এর ফলে খুব শিগগিরই বাংলাদেশে বহুপ্রতীক্ষিত এই সেবা শুরু হতে যাচ্ছে বলে আশা প্রকাশ করেছেন সোনালী ব্যাংকের মহাব্যবস্থাপক এবং প্রধান তথ্য কর্মকর্তা মোফাজ্জল হোসেন।  পেইপ্যাল একটি ইকমার্স প্রতিষ্ঠান যারা ইন্টারনেটের মাধ্যমে অর্থের স্থানান্তর বা হাতবদল করতে সহায়তা দিয়ে থাকে। অনলাইনে অর্থ স্থানান্তরের এই পদ্ধতি চেক বা মানি অর্ডারের মতো গতানুগতিক অর্থ লেনদেন পদ্ধতির বিকল্প হিসেবে ব্যবহূত হয়।  মোফাজ্জল হোসেন বলেন পেইপ্যাল সেবা চালু সংক্রান্ত কেন্দ্রীয় ব্যাংকের অনুমতিপত্র গতকাল বিকালে এমডির কাছে এসেছে। দীর্ঘ আলোচনার পর আমরা সফল হয়েছি। গত বছর চুক্তির জন্য আমরা একটি সমঝোতা স্মারক এমওইউ করার প্রস্তাব পেইপ্যালের কাছে পাঠিয়েছিলাম। পেইপ্যাল এ বিষয়ে ইতিবাচক সাড়া দেওয়ার পর আমরা তোড়জোড় শুরু করি। এখন বাংলাদেশ ব্যাংক অনুমতি দেওয়ার পর সব প্রক্রিয়াই সম্পন্ন হলো। গত সপ্তাহে পেইপ্যালের কর্মকর্তাদের সঙ্গে এমডির একটি বৈঠক হয়েছে। এখন দ্রুতই এ সেবা আমরা চালু করতে পারব বলে আশা করছি।