Serial,Title,Date,Author,News
6429,কাল বিকেল পাঁচটা পর্যন্ত মোবাইল ব্যাংকিং বন্ধ,2015-04-27,ইত্তেফাক রিপোর্ট,আগামীকাল মঙ্গলবার বিকাল পাঁচটা পর্যন্ত সব ধরনের মোবাইল ব্যাংকিং লেনদেন বন্ধ রাখার নির্দেশ দিয়েছে বাংলাদেশ ব্যাংক। এ বিষয়ে কার্যকর ব্যবস্থা গ্রহণের জন্য মোবাইল ফাইনান্সিয়াল সার্ভিসেস প্রদানকারী ব্যাংকসাবসিডিয়ারিসমূহে পরামর্শ দেয়া হয়েছে। আজ সোমবার থেকে এ নির্দেশনা কার্যকর হয়েছে।   এর আগে বাংলাদেশ ব্যাংক নির্দেশনা দিয়েছিল ২৮ এপ্রিল পর্যন্ত বাংলাদেশে কর্মরত সকল মোবাইল ফাইনান্সিয়াল সার্ভিসেসের গ্রাহক পর্যায়ে ক্যাশইন ক্যাশআউট ব্যক্তি হতে ব্যক্তি পি টু পি মার্চেন্ট পেমেন্ট এবং মোবাইল টপআপ এর লেনদেন সীমা সর্বোচ্চ এক হাজার টাকায় নির্ধারণ করা হয়েছে। পরে নির্বাচন কমিশনের অনুরোধক্রমে সব ধরনের মোবাইল ব্যাংকিং মঙ্গলবার বিকাল পাঁচটা পর্যন্ত বন্ধ রাখার সিদ্ধান্ত নেয় বাংলাদেশ ব্যাংক।