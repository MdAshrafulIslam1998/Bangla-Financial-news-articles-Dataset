Serial,Title,Date,Author,News
221,বাংলাদেশে বিনিয়োগের এখনই সময় বাণিজ্যমন্ত্রী,2022-05-30,ইত্তেফাক রিপোর্ট,বাণিজ্যমন্ত্রী টিপু মুনশি এমপি বলেছেন বাংলাদেশে বিনিয়োগের এখনই সময়। বাংলাদেশ প্রায় ১৭ কোটি মানুষের একটি বড় বাজার। এর মধ্যে প্রায় ৪৫ ভাগ মানুষের ক্রয়ক্ষমতা বেশ ভালো। পার্শ্ববর্তী ভারত এবং চীন দুটি বড় বাজার। বাংলাদেশে প্রচুর দক্ষ জনশক্তি রয়েছে। এখানে বিনিয়োগের সব প্রকার সুযোগসুবিধা রয়েছে। বিনিয়োগের ক্ষেত্রে বাংলাদেশ সরকার বিশেষ সুযোগসুবিধা প্রদান করছে। বাংলাদেশে কম খরচে পণ্য উত্পাদন করে সহজেই অন্য দেশে রপ্তানি করা সম্ভব। বাণিজ্যমন্ত্রী গতকাল রবিবার ২৯ মে রাজধানীর একটি হোটেলে নরডিক চেম্বার অব কমার্স অ্যান্ড ইন্ডাস্ট্রির উদ্যোগে ডেনমার্ক নরওয়ে সুইডেন অ্যাম্বাসি এবং ইউরোপিয়ন ইউনিয়নের হেড অব ডেলিগেশনের সহযোগিতায় ফরেন ডাইকেন্ট ইনভেস্টমেন্ট ফর লজিস্টিক সেক্টর শীর্ষক দিনব্যাপী আলোচনাসভার উদ্বোধনী অনুষ্ঠানে প্রধান অতিথির বক্তৃতায় এসব কথা বলেন। অনুষ্ঠানে বিষয়ের ওপর মূল প্রবন্ধ উপস্থাপন করেন মার্কসের কান্ট্রি ম্যানেজার আংশুমান মুস্তাফি। বাণিজ্যমন্ত্রী বলেন বাংলাদেশের সামনে এখন অনেক চ্যালেঞ্জ। বাংলাদেশ এ চ্যালেঞ্জ মোকাবিলার জন্য প্রস্তুত। আমাদের অবকাঠামো সেক্টরে বিনিয়োগ প্রয়োজন। যোগাযোগব্যবস্থার আধুনিকায়নে দেশব্যাপী কাজ চলছে। অনুষ্ঠানে ভাচুর্য়ালি বিশেষ অতিথি হিসেবে বক্তব্য রাখেন প্রধানমন্ত্রীর কার্যালয়ের সিনিয়র সচিব মো. তোফাজ্জল হোসেন মিয়া উপস্থিত থেকে বক্তব্য রাখেন নরডিক চেম্বার অব কমার্স অ্যান্ড ইন্ডাস্ট্রির প্রেসিডেন্ট তাহরিন আনাম এইচএসবিসির প্রধান নির্বাহী কর্মকর্তা মো. মাহবুবুর রহমান। অনুষ্ঠানে অন্যদের মধ্যে উপস্থিত ছিলেন ঢাকায় নিযুক্ত ডেনমার্কের অ্যাম্বাসেডর উইনি ইস্ট্রুপ পেটারসেন নরওয়ের অ্যাম্বাসেডর ইসপেন রিকটারএসভেন্ডসেন সুইডেনের অ্যাম্বাসেডর আলেকজেন্ড্রা বার্গ ভন এবং ইউরোপিয়ন ইউনিয়নের হেড অব ডেলিগেশন চার্লেস হুইটলি।