Serial,Title,Date,Author,News
5805,এসএমইর জন্য আরো ঋণ সহায়তা প্রয়োজন এডিবি,2015-09-02,অনলাইন ডেস্ক,এশিয়ার ক্ষুদ্র ও মাঝারি শিল্প উদ্যোক্তাদেরকে আর্থিক সহায়তা দেয়া প্রয়োজন। এশীয় উন্নয়ন ব্যাংকের এডিবি সর্বশেষ প্রতিবেদনে এ খবর জানানো হয়।  এশিয়ার উন্নয়নশীল ২০টি দেশের উপর পরিচালিত এশিয়া এস এম ই ফাইনান্স মনিটর ২০১০ শিরোনামের এক প্রতিবেদনে বলা হয় নিবন্ধনকৃত ফার্মের ৯৬ শতাংশই এসএমই এবং শ্রম শক্তির ৬২ শতাংশই কর্মচারী। অথচ তারা অর্থনীতিতে মাত্র ৪২.০ শতাংশ অবদান রাখে।  প্রতিবেদনে বলা হয় অঞ্চলের সরকারগুলোর উচিত্ আরো প্রতিযোগী করতে এবং বৈশ্বিক ভ্যালু চেইনে অংশ নিতে সক্ষমতা অর্জনে অর্থ সহায়তা দেয়া। সরকারকে এসএমইএকে ঋণ পাবার ক্ষেত্রে আরো সহজ করে দেয়া উচিত্ হবে।  প্রতিবেদনে আরো বলা হয় এশিয়া ও প্রশান্তমহাসাগরীয় অঞ্চলে ব্যাংক ঋণের সুবিধা কম হওয়ায় টিকে থাকার ক্ষেত্রে সমস্যা হয়। এতে আরো বলা হয় এসএমইকে ঋণ প্রদানে অনিহা প্রদর্শনে ২০১৪ সালে বিশ্বব্যাপী অর্থনৈতিক মন্দা দেখা দেয়। এ সময়ে এসএমই মোট ব্যাংক ঋণের মধ্যে মাত্র ১৮.৭ শতাংশ ঋণ পায়।  প্রতিবেদনে উল্লেখ করা হয় এশিয়ায় লক্ষ্যাধিক ক্ষুদ্র ও মাঝারি শিল্প কলকারখানা রয়েছে। তবে এগুলোর মধ্যে খুব স্বল্প সংখ্যক এসএমই অগ্রগতি অর্জন করতে সক্ষম হয়। এ সকল শিল্পকল কারখানা বিশ্বব্যাপী পণ্য সরবরাহের চেইনের অংশ হতে পারে। এ জন্য এ সকল প্রতিষ্ঠানের মূলধন আরো বাড়ানো প্রয়োজন এবং বিভিন্ন আর্থিক চ্যানেলে প্রবেশের সুযোগ থাকা উচিত্। এডিবির টেকসই উন্নয়ন এবং জলবায়ু পরিবর্তন বিভাগের সিনিয়র উপদেষ্টা নরিটাকা আকামাতসু এ কথা বলেন।  প্রতিবেদনে বলা হয় এই বিষয় মোকাবেলা করার ক্ষেত্রে মাত্র কয়েকটি দেশের অগ্রগতি হয়েছে। উদাহরণ হিসেবে পাপুয়া নিউ গিনি এবং সলোমান দ্বীপের কিছুটা অগ্রগতি হয়েছে। ইন্দোনেশিয়া এবং ফিলিপাইনে এসএমইর জন্য ব্যাংক ঋণ বাধ্যতামূলক করা হয়েছে এবং কাজাখস্তান ও মঙ্গোলিয়া ঋণ পুনঃতফসিলকরণে উত্সাহিত করা হয়। প্রতিবেদনে আরো বলা হয় নিম্ন আয়ের দেশে আর্থিক খাত বিস্তৃত করতে ঋণ নিশ্চয়তা থাক প্রয়োজন। খবর বাসসের। ফো