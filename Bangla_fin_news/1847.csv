Serial,Title,Date,Author,News
1847,বিশ্ববাজারে জ্বালানি তেলের বড় দরপতন,2020-11-03,ইত্তেফাক রিপোর্ট,বিশ্ববাজারে জ্বালানি তেলের ব্যাপক দরপতন হয়েছে। গতকাল সোমবার অপরিশোধিত তেলের দাম প্রায় ৪ শতাংশ কমে গেছে। গত সপ্তাহ থেকেই তেলের দরপতন শুরু হয়। গতকাল দিনের শুরুতে প্রতি ব্যারেল অপরিশোধিত তেলের দাম ১ দশমিক ৩৪ মার্কিন ডলার কমে ৩৪ দশমিক ৪৯ ডলারে নেমে গেছে।আন্তর্জাতিক গণমাধ্যমগুলো জানিয়েছে মূলত বিশ্বব্যাপী করোনা ভাইরাসের দ্বিতীয় ঢেউ শুরু হওয়া এবং লিবিয়ার তেল উত্তোলন বেড়ে যাওয়া এ দরপতনের পেছনে অন্যতম কারণ। সংক্রমণের দ্বিতীয় ঢেউয়ে ইতিমধ্যে ইউরোপ ও উত্তর আমেরিকার অনেক দেশেই আবারও অচলাবস্থা তৈরি হচ্ছে। নতুন করে লক ডাউনে যাচ্ছে ইউরোপের কয়েকটি দেশ। গতকাল অপরিশোধিত তেলের দাম কমেছে ৩ দশমিক ৭২ শতাংশ এবং সপ্তাহের ব্যবধানে কমেছে ১০ দশমিক ৭১ শতাংশ। আর এক বছরের ব্যবধানে প্রায় ৪৪ শতাংশ দরপতন হয়েছে।এছাড়া দরপতন হয়েছে ব্রেন্ট ক্রুড অয়েলের। ইতিমধ্যে এক সপ্তাহের ব্যবধানে ৯ দশমিক ৩২ শতাংশ আর বছরের ব্যবধানে কমেছে ৪৪ দশমিক ৭৪ শতাংশ। সম্প্রতি জ্বালানি তেল উত্তোলনকারী দেশগুলোর মন্ত্রী পর্যায়ের বৈঠকে ডিসেম্বর পর্যন্ত দৈনিক ৭৭ লাখ ব্যারেল জ্বালানি তেল কম উত্তোলন করার সিদ্ধান্ত হয়।ইত্তেফাককেকে