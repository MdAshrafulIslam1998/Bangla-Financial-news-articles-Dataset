Serial,Title,Date,Author,News
3412,‘বীমা শিল্পের মানোন্নয়নে ব্যাংকিংখাতের দেখানো পথে হাঁটতে হবে’,2018-06-28,অনলাইন ডেস্ক,বাংলাদেশ ব্যাংকের সাবেক গভর্নর ড. আতিউর রহমান বলেছেন সাম্প্রতিক কিছু সঙ্কট সত্ত্বেও বাংলাদেশের ব্যাংকিং খাত নতুন ভোক্তাদের কাছে নিত্যনতুন কার্যকর পণ্য ও সেবা পৌঁছানোর ক্ষেত্রে উদ্ভাবনী কৌশল অবলম্বন করে ইতিবাচক দৃষ্টান্ত স্থাপন করেছে। ব্যাংকগুলোর এসব উদ্ভাবনী উদ্যোগ থেকে দেশের বীমা শিল্প শিক্ষা নিতে পারে।  বৃহস্পতিবার হাউটু রেইজ স্ট্যান্ডার্ড অফ বাংলাদেশ ইনস্যুরেন্সমার্কেটশীর্ষক জাতীয় সেমিনারে প্রধান অতিথির বক্তব্যে তিনি এ কথা বলেন। ঢাকায় সিরডাপ মিলনায়তনে অনুষ্ঠিত সেমিনারটির আয়োজক বাংলাদেশ ইনস্টিটিউট ফর প্রফেশনাল ডেভেলপমেন্ট বিআইপিডি।  সেমিনারে বিশেষ অতিথি হিসেবে উপস্থিত ছিলেন নিটোল ইনস্যুরেন্স কোম্পানি লিমিটেডের চেয়ারম্যান একেএম মনিরুল হকএবং সিআরআইএসএলএর প্রেসিডেন্ট ও প্রধান নির্বাহী মুজাফফর আহমেদ। সভাপতিত্ব করেনবি আইপিডিএর চেয়ারম্যান এম. এ. খালেক।  ড. আতিউর বলেন জাতীয় সামষ্টিক অর্থনৈতিক লক্ষ্য পূরণ এবং এসডিজিরমত আন্তর্জাতিক উন্নয়ন লক্ষ্যমাত্রা অর্জনের ক্ষেত্রে দেশের আর্থিক খাতকে গুরুত্বপূর্ণ ভূমিকা রাখতে হবে। এবং আর্থিক খাতের গুরুত্বপূর্ণ অংশ হিসেবে বীমা শিল্পকে ও এসব লক্ষ্য অর্জনে এগিয়ে আসতে হবে।  তিনি আরও বলেন যে দেশের বীমাশিল্প এখনো বেশ পিছিয়ে আছে অথচ আন্তর্জাতিক পরিমন্ডলে বীমা খাতে আসছে ব্যাপকভিত্তিক পরিবর্তন। তাঁর মতে বাংলাদেশের বীমাশিল্পেও পরিবর্তন আনতে হবে এবং এ জন্য স্বল্পমেয়াদী ব্যবসায়িক ব্যবস্থাপনার পাশাপাশি দীর্ঘমেয়াদী আর্থ সামাজিক ইস্যুগুলোকে একসঙ্গে বিবেচনায় রাখতে হবে। আর এ ক্ষেত্রে এই খাতের নিয়ন্ত্রক সংস্থাকে কৌশলগতভাবে কার্যকর ভূমিকা রাখতে হবে।  ইত্তেফাকরেজা