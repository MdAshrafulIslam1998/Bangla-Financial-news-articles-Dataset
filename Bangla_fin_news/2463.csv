Serial,Title,Date,Author,News
2463,নতুন বছরে শেয়ারবাজারে বিনিয়োগকারীদের হতাশা শুরু,2020-01-06,ইত্তেফাক রিপোর্ট,খ্রিস্টীয় নতুন বছরের প্রথম দুই কার্যদিবস শেয়ারবাজারের জন্য মন্দের ভালো ছিল। ঐ দুই দিনে বাজারের সূচক খুব বেশি না বাড়লেও পতন হয়নি বলে বিনিয়োগকারীরা আশা দেখছিলেন। তবে সে আশা আবার হতাশায় পরিণত হয়েছে। গতকাল নতুন বছরের তৃতীয় কার্যদিবসে শেয়ারবাজারে ব্যাপক পতন হয়েছে।দেশের শেয়ারবাজারের অবস্থা ভালো করার জন্য গত বৃহস্পতিবার অর্থমন্ত্রী আ হ ম মুস্তফা কামালের সঙ্গে বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি ও ঢাকা স্টক এক্সচেঞ্জের ডিএসই পরিচালনা পর্ষদের বৈঠক হয়। তবে এর পরের কর্মদিবস অর্থাৎগতকাল রবিবার শেয়ারবাজার তার চিরায়ত রূপে ফিরে গিয়েছে। গতকাল উভয় শেয়ারবাজারের সব সূচক কমেছে। একইসঙ্গে কমেছে টাকার পরিমাণে লেনদেন এবং বেশির ভাগ প্রতিষ্ঠানের শেয়ার ও ইউনিট দর।গতকাল ঢাকা স্টক এক্সচেঞ্জের ডিএসই প্রধান সূচক ডিএসইএক্স ৫৯ পয়েন্ট কমে দাঁড়িয়েছে ৪ হাজার পয়েন্টে। ডিএসইর অপর দুই সূচকের মধ্যে শরিয়াহ সূচক ১৪ পয়েন্ট এবং ডিএসই৩০ সূচক ২৬ পয়েন্ট কমে দাঁড়িয়েছে যথাক্রমে ৯৯৫ ও ১৪৮০ পয়েন্টে। ডিএসইতে চালু হওয়া নতুন সূচক ১৩ পয়েন্ট কমে দাঁড়িয়েছে ৮৮৩ পয়েন্টে। ডিএসইতে গতকাল টাকার পরিমাণে লেনদেন হয়েছে ২৯২ কোটি ৪৬ লাখ টাকার শেয়ার ও ইউনিট। যা আগের দিন থেকে ৯৪ কোটি ৩৬ লাখ টাকা কম। আগের দিন লেনদেন হয়েছিল ৩৮৬ কোটি ৮২ লাখ টাকার।ডিএসইতে গতকাল ৩৫৪টি প্রতিষ্ঠান শেয়ার ও ইউনিট লেনদেনে অংশ নিয়েছে। এসব প্রতিষ্ঠানের মধ্যে ৫২টির বা ১৫ শতাংশের শেয়ার ও ইউনিট দর বেড়েছে। দর কমেছে ২৬৯টির বা ৭৬ শতাংশের এবং ৩৩টি বা ৯ শতাংশ প্রতিষ্ঠানের শেয়ার ও ইউনিট দর অপরিবর্তিত রয়েছে। টাকার অঙ্কে ডিএসইতে সবচেয়ে বেশি লেনদেন হয়েছে খুলনা পাওয়ারের। এদিন কোম্পানিটির ১৯ কোটি ৬ লাখ টাকার শেয়ার লেনদেন হয়েছে। লেনদেনে দ্বিতীয় স্থানে উঠে আসা লাফার্জহোলসিমের ১০ কোটি ৩৬ লাখ টাকার এবং ৯ কোটি ৪৪ লাখ টাকার শেয়ার লেনদেনের মাধ্যমে তৃতীয় স্থানে উঠে এসেছে ব্যাংক এশিয়া। ডিএসইর টপটেন লেনদেনে উঠে আসা অন্য কোম্পানিগুলোর মধ্যে রয়েছে ন্যাশনাল টিউবস সিটি ব্যাংক পাইওনিয়ার ইন্স্যুরেন্স বিকন ফার্মার এসএস স্টিল স্ট্যান্ডার্ড সিরামিক এবং ট্রাস্ট ব্যাংক।অপর শেয়ারবাজার চট্টগ্রাম স্টক এক্সচেঞ্জের সিএসই সার্বিক সূচক সিএএসপিআই এদিন ১৬৩ পয়েন্ট কমে দাঁড়িয়েছে ১৩ হাজার ৩৮১ পয়েন্টে। গতকাল সিএসইতে হাত বদল হওয়া ২২০টি প্রতিষ্ঠানের মধ্যে শেয়ার দর বেড়েছে ৩৪টির কমেছে ১৬৬টির এবং অপরিবর্তিত রয়েছে ২০টির দর। আর ৯ কোটি ১৪ লাখ টাকার শেয়ার ও ইউনিট লেনদেন হয়েছে।