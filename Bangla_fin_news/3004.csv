Serial,Title,Date,Author,News
3004,ব্যাংক ও আর্থিকখাতের জন্য কৃত্রিম বুদ্ধিমত্তাসম্পন্ন সফটওয়্যারের যাত্রা শুরু,2019-04-29,ইত্তেফাক রিপোর্ট,সরকারিবেসরকারি প্রতিষ্ঠানগুলোতে এমন অনেক কাজ রয়েছে যা টেবিল থেকে টেবিলে অনুমোদনের জন্য প্রচুর সময় ব্যয় হয়। অতিরিক্ত সময় নেওয়ার কারণে অনেক সময় নানারকম জটিলতার সৃষ্টি হয়। এসব জটিলতা একদিকে যেমন সংশ্লিষ্ট সবার বিরক্তির কারণ হয়ে দাঁড়ায়। তেমনি এর আর্থিক ক্ষতিও আছে। বিশেষভাবে সরকারি অফিসে সার্ভিস নিতে আসা জনসাধারণের অনেক ভোগান্তি হয়ে থাকে। তাই এগুলো থেকে রক্ষা পেতে বেসরকারি ব্যাংক বীমা টেলিযোগাযোগ কোম্পানিগুলোর জন্য কৃত্রিম বুদ্ধিমত্তা সম্পন্ন সফটওয়্যার ব্যবহার হয়। গতকাল রাজধানীর একটি হোটেলে এ সফটওয়্যারের উদ্বোধন করা হয়েছে।রোবোটুমেশন নামে এ সফটওয়্যার ব্যবহার করলে ডিজিটাল বাংলাদেশ স্লোগানের বাস্তবায়নে সহায়তা করবে বলে আশাবাদ ব্যক্ত করেন কোম্পানির ঊর্ধ্বতনরা। ইনফোসাফেক্স লিমিটেড বাংলাদেশে এ সফটওয়্যারের পরীক্ষামূলক কার্যক্রম ইতোমধ্যে শুরু করেছে বলেও জানানো হয়। অনুষ্ঠানে রোবোটুমেশনের পরিচালক ও সিইও মো. ইমরুল হাসান পরিচালক এম এইচ খুসরু হেড অব বিজনেস অপারেশন মো. শওকত হোসেইন চৌধুরী হেড অব অটোমেশন এন্ড সিকিউরিটি ফায়সাল মোহাম্মাদ রোবোটুমেশনের বাণিজ্যিক মুখপাত্র শামীমা ইসলাম তুষ্টি উপস্থিত ছিলেন।অনুষ্ঠানে জানানো হয় রোবোটুমেশন একধরনের সফটওয়্যার প্রোগ্রাম। যার আছে কৃত্রিম বুদ্ধিমত্তা। এ সফটওয়্যারকে একবার ভালভাবে শেখানো হয়ে গেলে কাজগুলো নির্ভুলভাবে এবং খুব দ্রুত সম্পাদন করতে পারে। এটা অনেক নিরাপদ সফটওয়্যার বলেও জানানো হয়।ইত্তেফাকআরকেজি