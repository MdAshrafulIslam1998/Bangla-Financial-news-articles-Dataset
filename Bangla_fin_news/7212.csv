Serial,Title,Date,Author,News
7212,ডিএসইতে ১৪ মাসের মধ্যে সর্বোচ্চ লেনদেন,2014-09-18,ইত্তেফাক রিপোর্ট,ঢাকা স্টক এক্সচেঞ্জে আজ বৃহস্পতিবার লেনদেন হয়েছে ১ হাজার ২৮৮ কোটি টাকার যা গত প্রায় ১৪ মাসের মধ্যে সর্বোচ্চ। চলতি বছরে এক হাজার কোটি টাকার বেশি লেনদেন এই প্রথম। তবে লেনদেনের মধ্যে প্রায় সিংহ ভাগ হয়েছে ওষুধ ও ইঞ্জিনিয়ারিং এবং জ্বালানি খাত ঘিরে। এ ছাড়া প্রায় সব খাতেই আজ ভালো লেনদেন হয়েছে। আর দাম বাড়ার ক্ষেত্রে এগিয়ে ছিল টেলিকমিউনিকেশন ব্যাংক ও ইঞ্জিনিয়ারিং খাতের কোম্পানিগুলো। তথ্যে দেখা গেছে আজ ডিএসইর ব্রড ইনডেক্স ডিএসইএক্স ৬৭ পয়েন্ট বেড়ে ৪ হাজার ৮৬৬ পয়েন্টে দাঁড়িয়েছে। আর ডিএস৩০ সূচক ২০ পয়েন্ট বেড়ে ১ হাজার ৮৯৯ পয়েন্টে দাঁড়িয়েছে। ডিএসইতে মোট লেনদেন হয়েছে ১ হাজার ২৮৮ কোটি ৫৫ লাখ টাকার যা আগের দিনের চেয়ে ৩২২ কোটি ১২ লাখ টাকা বেশি। লেনদেনকৃত ৩০০টি কোমপানির মধ্যে দাম বেড়েছে ২০০টির কমেছে ৮৩টির এবং অপরিবর্তিত রয়েছে ১৭টি কোম্পানির শেয়ারের। অপর দিকে চট্টগ্রাম স্টক এক্সচেঞ্জের সিএসই সার্বিক মূল্য সূচক আগের দিনের চেয়ে ২০৯ পয়েন্ট বেড়ে ১৫ হাজার ৩০ পয়েন্টে দাঁড়িয়েছে। লেনদেন হয়েছে ৭৬ কোটি ৮১ লাখ টাকার যা আগের দিনের চেয়ে ১৬ কোটি টাকা বেশি। লেনদেনকৃত ২৩৩টি কোমপানির মধ্যে দাম বেড়েছে ১৩৮টির কমেছে ৭৬টির এবং অপরিবর্তিত রয়েছে ১৯টি কোম্পানির শেয়ারের।