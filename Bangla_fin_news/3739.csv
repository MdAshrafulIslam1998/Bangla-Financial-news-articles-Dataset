Serial,Title,Date,Author,News
3739,বাংলাদেশে কোনো ব্যাংকের পতন হয় না অর্থমন্ত্রী,2017-12-22,সিলেট অফিস,ফামার্স ব্যাংক বন্ধ হওয়ার কোনো শঙ্কা নেই বলে জানিয়েছেন অর্থমন্ত্রী আবুল মাল আবদুল মুহিত। তিনি বলেন যারা এই ব্যাংকটি প্রতিষ্ঠিত করেছিলেন সেই উদ্যোক্তা পরিচালকরাই লুটপাট করে ব্যাংকটি শেষ করে দিয়েছেন। তবে বাংলাদেশে কোনো ব্যাংকের পতন হয় না। হতেও দেওয়া হয় না। গতকাল বৃহস্পতিবার সিলেটের ইসলামপুরে বাংলাদেশ ডেভেলপমেন্ট ব্যাংক কর্পোরেশনের বিডিবিএল ৩৭তম শাখার উদ্বোধন শেষে সাংবাদিকদের প্রশ্নের জবাবে তিনি এসব কথা বলেন।  গ্রাহকরা আমানত পাচ্ছেন না এমন প্রশ্নের জবাবে অর্থমন্ত্রী বলেন বাংলাদেশ ব্যাংক বিষয়টি তদারকি করছে। তারা এ ব্যাপারে সিদ্ধান্ত নেবে। প্রশাসক নিয়োগের ব্যাপারেও তারা সিদ্ধান্ত নেবে। এর আগে ব্যাংকের ব্যবস্থাপনা পরিচালক মঞ্জুর আহমদের সভাপতিত্বে উদ্বোধনী সভায় প্রধান অতিথির বক্তব্য রাখেন আবুল মাল আবদুল মুহিত। এতে আরো বক্তব্য রাখেন ব্যাংকটির পরিচালক মোস্তাক আহমদ আবু হানিফ খান ড. একেএম ওবায়দুর রব এসপার হোসেন পিয়ার প্রমুখ।  ২০১২ সালে রাজনৈতিক বিবেচনায় অনুমোদন পায় ফারমার্স ব্যাংক। অনিয়মের কারণে ব্যাংটির চেয়ারম্যান পদ ছাড়তে বাধ্য হন সাবেক স্বরাষ্ট্রমন্ত্রী মহীউদ্দীন খান আলমগীর। সম্প্রতি ব্যাংকটির ব্যবস্থাপনা পরিচালক এমডি এ কে এম শামীমকেও অপসারণ করে বাংলাদেশ ব্যাংক।  ইত্তেফাকনূহু