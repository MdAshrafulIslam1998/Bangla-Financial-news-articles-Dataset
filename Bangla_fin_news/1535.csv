Serial,Title,Date,Author,News
1535,মাত্র ১ মিনিটে ৫ হাজার রিয়েলমি স্মার্টফোন বিক্রি করলো ইভ্যালি,2021-03-07,ইত্তেফাক অনলাইন ডেস্ক,মাত্র এক মিনিটেই তরুণদের কাছে রিয়েলমির ৭প্রো স্মার্টফোনের প্রায় পাঁচ হাজার ইউনিট বিক্রি করেছে ইভ্যালি। শুক্রবার ৫ মার্চ রাত ১০ টায় ইভ্যালির সাইক্লোন অফারে দ্রুততম চার্জিং এই স্মার্টফোনটি বিশেষ মূল্যছাড়ে গ্রাহকদের কেনার সুযোগ করে দেয় অনলাইন মার্কেট প্লেসটি।এ দিন ফোনটি বিক্রি শুরুর মাত্র এক মিনিটের মধ্যেই ইভ্যালিতে বিক্রির পুরানো সব রেকর্ড ভেঙ্গে দিয়ে নতুন রেকর্ড গড়ে নেয় রিয়েলমির এই ডিভাইসটি।  অ্যান্ড্রয়েড ১০ প্রযুক্তির এই স্মার্টফোনটিতে রয়েছে ৬৫ ওয়াট সুপারডার্ট চার্জিং টেকনোলজি। এর ফলে মাত্র ৩৪ মিনিটেই পুরো মোবাইলের চার্জ সম্পূর্ণ হবে। এতে আছে ৬ দশমিক ৪ ইঞ্চির সুপার অ্যামোলেড ডিসপ্লে ৬৪ মেগাপিক্সেল সনির কোয়াড ক্যামেরা সেটআপ এবং ফ্রন্টে ব্যবহার করা হয়েছে ৩২ মেগাপিক্সেলের ক্যামেরা। সেই সঙ্গে থাকছে ৮ জিবি র্যাম এবং ১২৮ জিবি রোম। রিয়েলমি ৭প্রো এর বাজারমূল্য ২৭ হাজার ৯৯০ টাকা।ইত্তেফাকজেডএইচডি