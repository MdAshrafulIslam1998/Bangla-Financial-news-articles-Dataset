Serial,Title,Date,Author,News
2096,এনবিআরের মাঠ প্রশাসনে বড় রদবদল,2020-06-30,ইত্তেফাক রিপোর্ট,জাতীয় রাজস্ব বোর্ডের শুল্ক ও ভ্যাট বিভাগের মাঠ প্রশাসনে বড়ো পরিবর্তন এসেছে। আজ মঙ্গলবার এক আদেশে শুল্ক ও ভ্যাট বিভাগের ১১ জন কমিশনারকে বদলি করা হয়েছে।নতুন আদেশ অনুযায়ী ঢাকার কাস্টমস বন্ড কমিশনার এস এম হুমায়ূন কবীরকে ঢাকা দক্ষিণ ভ্যাট কমিশনারেটে আর ঢাকা দক্ষিণের কমিশনার তাসমিনা হোসেনকে ঢাকা পূর্বে দায়িত্ব দেওয়া হয়েছে। ঢাকা বন্ড কমিশনারেটে এসেছেন ঢাকা পূর্বের কমিশনার শওকাত হোসেন। ভ্যাটের ঢাকা পূর্বের কমিশনার ড. মইনুল খানকে নিরীক্ষা গোয়েন্দা ও তদন্ত অধিদপ্তরের ডিজি আর তার জায়গায় নেওয়া হয়েছে এখানে দয়িত্বরত সৈয়দ মুশফিকুর রহমানকে।বেনাপোল কাস্টম হাউজের কমিশনার মোহাম্মদ বেলাল হোসাইন চৌধুরীকে নেওয়া হয়েছে কুমিল্লা ভ্যাট কমিশনারেটে আর কুমিল্লায় দায়িত্ব পালনরত মো. আজিজুর রহমানকে দায়িত্ব দেওয়া হয়েছে বেনাপোলের। সিলেটের ভ্যাট কমিশনার ডা. গোলাম মো. মুনীরকে চট্টগ্রামের ভ্যাট আপিল কমিশনারেটে আর তার জায়গায় দায়িত্ব দেওয়া হয়েছে চট্টগ্রাম ভ্যাট আপিলে দায়িত্ব পালনরত হোসাইন আহমেদকে।এছাড়া ভ্যাট আপিলাত ট্রাইব্যুনালে সদস্য হিসেবে দায়িত্বে থাকা হোসেন আহমদকে মোংলা কাস্টম হাউজে আর মোংলা কাস্টম হাউজে দায়িত্ব পালনরত সুরেশ চন্দ্র বিশ্বাসকে পরবর্তী পদায়নের জন্য জাতীয় রাজস্ব বোর্ডে এনবিআর আনা হয়েছে। আজ মঙ্গলবার পৃথক তিনটি আদেরে নতুন এ দায়িত্ব দেওয়ার বিষয়টি ঘোষণা করা হয়।ইত্তেফাককেকে