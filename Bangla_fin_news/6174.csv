Serial,Title,Date,Author,News
6174,‘এসএমই খাতে নারী উদ্যোক্তার সংখ্যা বাড়ছে’,2015-06-20,ইত্তেফাক রিপোর্ট,স্বল্প সুদে জামানত ছাড়া ঋণ পাওয়ায় বাড়ছে নারী উদ্যোক্তা। শহরের পাশাপাশি গ্রামেও দিনদিন বৃদ্ধি পাচ্ছে নারী উদ্যোক্তার সংখ্যা। আর সমাজে নারীর ক্ষমতায়ন ও অর্থনৈতিক উন্নয়নে নারী উদ্যোক্তা বাড়াতে ব্যাপক কর্মপরিকল্পনা গ্রহণ করেছে বাংলাদেশ ব্যাংক। ফলে দেশের ক্ষুদ্র ও মাঝারি শিল্প খাতে এসএমই প্রতিনিয়ত নতুন নারী উদ্যোক্তা তৈরি হচ্ছে। বাড়ছে উদ্যোক্তার সংখ্যা।  বাংলাদেশ ব্যাংকের হালনাগাদ এক পর্যালোচনায় দেখা গেছেচলতি বছরের প্রথম তিন মাসে জানুয়ারিমার্চ এসএমই খাতে এক হাজার ৭৮২ জন নতুন নারী উদ্যোক্তা তৈরি হয়েছে। গতবছর অর্থাত্ ২০১৪ সালের প্রথম তিন মাসে এর পরিমাণ ছিল ৬৭৭ জন। ফলে গতবছরের একই সময়ের তুলনায় এ বছর এক হাজার ১০৫ জন বেশি নতুন নারী উদ্যোক্তা তৈরি হয়েছে। অর্থাত্ শতকরা হিসেবে এর বৃদ্ধির হার ১৬৩ দশমিক ২২ শতাংশ।  নতুন নারী উদ্যোক্তা তৈরি প্রসঙ্গে বাংলাদেশ ব্যাংকের এসএমই অ্যান্ড স্পেশ্যাল প্রোগ্রামস বিভাগের মহাব্যবস্থাপক স্বপন কুমার রায় বলেন বাংলাদেশ ব্যাংকের পুনঃঅর্থায়ন তহবিলেরর আওতায় নারী উদ্যোক্তারা সহজ শর্তে এবং স্বল্প সুদে ঋণ পাওয়ায় এসএমই খাতে নতুন নারী উদ্যোক্তার সংখ্যা বাড়ছে। এর পাশাপাশি প্রান্তিক পর্যায়ের কোনো নারী ঋণ পাওয়ার ক্ষেত্রে যাতে কোনো ধরনের সমস্যার সম্মুখীন না হয় এ বিষয়ে আমরা কঠোর মনিটারিং করছি। বাণিজ্যিক ব্যাংকগুলোও এ বিষয়ে সচেতন রয়েছে। এতে সহজে নতুন উদ্যোক্তারা ঋণ পাচ্ছেন।  তিনি বলেন বাণিজ্যিক ব্যাংকের প্রত্যেক শাখা থেকে কমপক্ষে তিনজন নারী উদ্যোক্তাকে ঋণ দেয়ার নির্দেশনা দিয়ে আমরা যে প্রজ্ঞাপন জারি করেছিলাম তারও সুফল উদ্যোক্তারা পেতে শুরু করেছেন। কেবল চলতি বছর নয় বিগত কয়েকবছর যাবত্ নতুন নারী উদ্যোক্তা বৃদ্ধির এই প্রবণতা অব্যাহত রয়েছে। আর নতুন উদ্যোক্তাদের মধ্যে নারীরাই বেশি সফল হচ্ছেন।  বাংলাদেশ ব্যাংকের তথ্য মতেচলতি বছরের মার্চ পর্যন্ত দেশে প্রাতিষ্ঠানিক ঋণ সেবার আওতায় ৮০ হাজার ৩৭০ জন নারী উদ্যোক্তা রয়েছেন। এদের মাঝে বছরের প্রথম তিন মাসে ৮৮৬ কোটি ৭৩ লাখ টাকার ঋণ বিতরণ করা হয়েছে যা বিগত বছরের একই ত্রৈমাসিকে বিতরণকৃত ঋণের চেয়ে ৫৩ কোটি ৫৪ লাখ টাকা বেশি।  উল্লেখ্য চলতি বছরের প্রথম ত্রৈমাসিকে বাণিজ্যিক ব্যাংক ও আর্থিক প্রতিষ্ঠানগুলো এসএমই খাতে ২ লাখ ১০ হাজার ৮০০ উদ্যোক্তার মাঝে মোট ২৬ হাজার ১৪০ কোটি ৮ লাখ টাকার এসএমই ঋণ বিতরণ করেছে।