Serial,Title,Date,Author,News
7209,রাষ্ট্রায়ত্ত ব্যাংকে পরিচালক নিয়োগের সিদ্ধান্ত ব্যর্থ অর্থমন্ত্রী,2014-09-18,ইত্তেফাক রিপোর্ট,অর্থমন্ত্রী আবুল মাল আবদুল মুহিত বলেছেন রাজনৈতিক বিবেচনায় রাষ্ট্রায়ত্ত ব্যাংকগুলোতে পরিচালক নিয়োগের যে সিদ্ধান্ত নেয়া হয়েছিল তা ব্যর্থ হয়েছে। এখন থেকে অভিজ্ঞ ও পেশাদারদের নিয়োগ দেয়া হবে। এরই মধ্যে তা শুরুও হয়েছে। বৃহস্পতিবার অর্থনৈতিক বিষয় সংক্রান্ত মন্ত্রিসভা কমিটি এবং সরকারি ক্রয় সংক্রান্ত মন্ত্রিসভা কমিটির বৈঠক শেষে সাংবাদিকদের এক প্রশ্নের জবাবে তিনি এ কথা বলেন। অর্থমন্ত্রী বলেন এখন পরিস্থিতি পাল্টেছে। ব্যাংকগুলো দিনদিন ভালো করছে। কেননা সমস্যা কবলিত ব্যাংকগুলোর পর্ষদ পুনর্গঠন করা হয়েছে। ধীরে ধীরে সবগুলো ব্যাংকের পর্ষদই পুনর্গঠন করা হবে বলে তিনি উল্লেখ করেন।