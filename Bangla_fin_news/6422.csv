Serial,Title,Date,Author,News
6422,তিন বছরের মধ্যে বাজেট আকার দ্বিগুণ হবে,2015-04-30,ইত্তেফাক রিপোর্ট,অর্থমন্ত্রী আবুল মাল আবদুল মুহিত বলেছেন গত কয়েক বছর ধরে বিশ্ব অর্থনীতিতে এক ধরনের মন্দাভাব বিরাজ করছে। কিন্তু আগামী দুই বছর বিশ্ব অর্থনীতি ভালো যাবে বলে ইতিমধ্যে বিভিন্ন মহল থেকে পূর্বাভাস দেয়া হয়েছে। এ বিষয়টি মাথায় রেখেই আগামী দুই বছর বাজেট প্রণয়ন করা হবে। গত পাঁচ বছরে অভ্যন্তরীণ সম্পদ সংগ্রহে প্রবৃদ্ধির হার ছিল দুই শতাংশের বেশি। আগের চেয়ে এই প্রবৃদ্ধির হার উল্লেখ্যযোগ্য। ২০১৮ সালে জাতীয় বাজেটের আকার পাঁচ লাখ কোটি টাকা করলে এটি হবে আর্থিক দিক থেকে শক্তিশালী প্রবৃদ্ধি।  গতকাল অর্থ মন্ত্রণালয়ে ইকোনোমিক রিপোর্টার ফোরামের সদস্যদের সঙ্গে বাজেট পূর্ব আলোচনায় অর্থমন্ত্রী একথা বলেন। তিনি আরো বলেন আগামী তিন বছরের মধ্যে বাজেটের আকার বেড়ে দ্বিগুণ হবে বলে ধারণা করা যাচ্ছে। আগামী অর্থবছরে বাজেটের আকার হবে প্রায় তিন লাখ কোটি টাকা।  অর্থমন্ত্রী বলেন খামাখা অসংখ্য রাস্তা তৈরি করা হচ্ছে। এ জন্য সরকার সিদ্ধান্ত নিয়েছে নতুন কোন রাস্তা আর হবে না। শুধু পুরনো রাস্তা সংস্কার করা হবে শক্তিশালী করা হবে। তিনি বলেন গত ছয় বছর ধরে বাজেটে অবকাঠামো ও পরিবহন খাতকে বিশেষ গুরুত্ব দেয়া হয়েছে। এবারও তা অব্যাহত থাকবে। তবে এর সঙ্গে মানব সম্পদ উন্নয়ন শিক্ষা স্বাস্থ্য ও স্যানিটেশন ইত্যাদি খাতকেও বিশেষ গুরুত্ব দেয়া হবে। চলতি অর্থবছরে জিডিপি প্রবৃদ্ধির হার সাত শতাংশের কাছাকাছি হবে উল্লেখ করে অর্থমন্ত্রী বলেন গত জানুয়ারি মাস থেকে বিএনপির নেতৃত্বে যে টানা অবরোধহরতাল হয়েছে এ নিয়ে আমি বিভিন্ন সময় নেতিবাচক মন্তব্য করেছি। কিন্তু এ ব্যাপারে আমার মূল্যায়ন হচ্ছে অর্থনীতির খুব বেশি ক্ষতি হয়নি। আশা করছি এর থেকে বেরিয়ে আসতে পারবো।  সাংবাদিকদের প্রশ্নের জবাবে অর্থমন্ত্রী বলেন কর্পোরেট ট্যাক্সের ক্ষেত্রে এবারের বাজেটে বড় একটা সুবিধা দেয়া হয়েছিল। তবে এটা যৌক্তিক বলে আমার কাছে মনে হয় না। আবার পুঁজিবাজারে তালিকাভুক্ত হলেই ট্যাক্সের বোঝা কমে যাবে এটাও তেমন ভালো নয়। কর্পোরেট ট্যাক্সের বিষয়টি রিভিউ করা হবে। এছাড়া সারচার্জের বিষয়টিও রিভিউ করা হবে বলে জানান তিনি। প্রসঙ্গক্রমে তিনি বলেন সম্পদ ট্যাক্স যেটা আছে সেটা তেমন কার্যকর হচ্ছে না। এটাকে পরিবর্তন করে এবার বাজেটে প্রপার্টি ট্যাক্স চালু করা হতে পারে।  প্রাকবাজেট আলোচনায় অর্থমন্ত্রী ছাড়াও সিনিয়র অর্থসচিব মাহবুব আহমেদ ব্যাংক ও আর্থিক প্রতিষ্ঠান বিভাগের সচিব ড. এম আসলাম আলম ও জাতীয় রাজস্ব বোর্ড এনবিআর চেয়ারম্যান নজিবুর রহমান সাংবাদিকদের বিভিন্ন প্রশ্নের জবাব দেন।