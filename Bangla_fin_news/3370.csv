Serial,Title,Date,Author,News
3370,সিটি ব্যাংক ও বিকাশের মধ্যে আন্তঃসংযোগ চুক্তি,2018-07-29,অনলাইন ডেস্ক,সিটি ব্যাংক এবং দেশের বৃহত্তম মোবাইল আর্থিক পরিসেবা প্রদানকারী প্রতিষ্ঠান বিকাশ লিমিটেডের মধ্যে আজ রবিবার ব্যাংকের প্রধান কার্যালয়ে একটি চুক্তি স্বাক্ষর হয়েছে। চুক্তির মাধ্যমে উভয় প্রতিষ্ঠানের মধ্যে আন্তঃসংযোগ স্থাপিত হবে যার ফলে উভয় প্রতিষ্ঠানের গ্রাহকেরা টাকা পাঠানো ক্রেডিট কার্ড বিল পরিশোধ এটিএম থেকে নগদ টাকা উত্তোলনসহ নানাবিধ সুবিধা পাবেন।  চুক্তির আওতায় সিটি ব্যাংকের গ্রাহকেরা তাদের অ্যাকাউন্ট থেকে তাৎক্ষণিকভাবে বিকাশ ওয়ালেটে টাকা পাঠাতে পারবেন। সিটি ব্যাংকের ডিজিটাল ব্যাংকিং প্ল্যাটফর্ম সিটিটাচের মোবাইল অ্যাপ ও ওয়েবসাইট ব্যবহার করে সেবাটি পাওয়া যাবে। পাশাপাশি বিকাশ গ্রাহকেরাও তাদের বিকাশ ওয়ালেট থেকে সিটি ব্যাংকের অ্যাকাউন্টে টাকা পাঠানোর সুবিধা পাবেন। এছাড়া সিটি ব্যাংকের ক্রেডিট কার্ড মেম্বাররা বিকাশ ওয়ালেট থেকে তাদের ক্রেডিট কার্ডের বিল পরিশোধ করতে পারবেন এবং বিকাশ গ্রাহকরা সিটি ব্যাংকের সারাদেশে ছড়িয়ে থাকা ৩৫০টি এটিএম থেকে নগদ টাকা উত্তোলন করতে পারবেন।  সিটি ব্যাংকের প্রধান কার্যালয়ে এক অনুষ্ঠানে এই নতুন অংশীদারিত্ব চুক্তি সম্পন্ন হয়। সিটি ব্যাংকের ব্যবস্থাপনা পরিচালক ও সিইও সোহেল আর. কে. হুসেইন এবং বিকাশের প্রধান নির্বাহী কর্মকর্তা কামাল কাদির নিজ নিজ প্রতিষ্ঠানের পক্ষে চুক্তিটি স্বাক্ষর করেন।  সিটি ব্যাংকের ব্যবস্থাপনা পরিচালক ও সিইও সোহেল হুসেইন বলেন এই কৌশলগত অংশীদারিত্ব দেশের পেমেন্ট সিস্টেমে নতুন যুগের সূচনা করবে। আমরা আমাদের ডিজিটাল ব্যাংকিং প্ল্যাটফর্ম সিটিটাচ্ নিয়ে গর্বিত এবং বিকাশের মতো শীর্ষ মোবাইল আর্থিক প্রতিষ্ঠানের সঙ্গে এই আন্তঃসংযোগ আমাদের গ্রাহকদের কিছু অনন্য সুবিধা প্রদান করবে।  অংশীদারিত্বের বিষয়ে বিকাশের প্রধান নির্বাহী কর্মকর্তা কামাল কাদির বলেন বিকাশ ও সিটি ব্যাংকের মধ্যে এই কৌশলগত অংশীদারিত্ব ব্যাংকটির গ্রাহকদের জন্য কিছু দারুণ সুযোগ তৈরি করবে যার মাধ্যমে বিকাশের সকল সেবা যেমন পাওয়া যাবে তেমনি বিকাশের ৩ কোটি গ্রাহকের সঙ্গে যুক্ত হওয়া যাবে। একইভাবে এই অংশীদারিত্ব চুক্তির ফলে সিটি ব্যাংক নতুন নতুন সেবা চালু করতে পারবে যা বিকাশের মাধ্যমে সাধারণ জনগোষ্ঠীর কাছে পৌঁছে যাবে।  চুক্তিস্বাক্ষর অনুষ্ঠানে সিটি ব্যাংকের অতিরিক্ত ব্যবস্থাপনা পরিচালক মাসরুর আরেফিন উপব্যবস্থাপনা পরিচালক কাজী আজিজুর রহমান হেড অব রিটেইল ব্যাংকিং অরুপ হায়দার অল্টারনেট ডেলিভারি চ্যানেল প্রধান মোস্তাফিজুর রহমান এবং বিকাশের চীফ কমার্শিয়াল অফিসার মিজানুর রশীদ চীফ টেকনোলজি অফিসার মোহাম্মদ আজমল হুদা চীফ মার্কেটিং অফিসার মীর নাওবুদ আলী এবং চীফ এক্সটার্নাল ও করপোরেট অ্যাফেয়ারস অফিসার মেজর জেনারেল অব. শেখ মো. মনিরুল ইসলামসহ উভয় প্রতিষ্ঠানের ঊর্ধ্বতন কর্মকর্তারা উপস্থিত ছিলেন।  ইত্তেফাকমোস্তাফিজ