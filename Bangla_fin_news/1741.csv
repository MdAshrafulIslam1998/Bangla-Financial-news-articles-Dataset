Serial,Title,Date,Author,News
1741,ব্লকচেইনে সিটি ব্যাংকের প্রথম শরিয়াভিত্তিক আন্তর্জাতিক এলসির লেনদেন শুরু,2021-01-07,ইত্তেফাক অনলাইন ডেস্ক,ব্লকচেইন প্রযুক্তির মাধ্যমে প্রথম বাংলাদেশি ব্যাংক হিসেবে সিটি ব্যাংক আন্তর্জাতিক ঋণপত্র ইসলামি শরিয়াভিত্তিক অর্থায়ন ব্যবস্থার অধীনে কার্যকর করেছে। জেদ্দাভিত্তিক ইসলামি উন্নয়ন ব্যাংকের আইডিবি সহযোগী প্রতিষ্ঠান ইন্টারন্যাশনাল ইসলামিক ট্রেড ফিন্যান্স কর্পোরেশনের আইটিএফসি সঙ্গে অংশীদারিত্বের মাধ্যমে সিটি ব্যাংক লেনদেনটি সম্পন্ন করে। যেখানে আইটিএফসি অ্যাডভাইসিং ও অর্থায়ন ব্যাংক হিসেবে কাজ করেছে। আইটিএফসি সিটি ব্যাংককে প্রদত্ত মুরাবাহা ট্রেড ফিন্যান্স লাইনের অধীনে এলসিকে অর্থায়ন করেছে।হংকংভিত্তিক রফতানিকারক অ্যাপারেল লিংক এইচকে লিমিটেড থেকে পোশাক শিল্পের জন্য আনুষঙ্গিক উপকরণ আমদানি লক্ষ্যে শীর্ষস্থানীয় পোশাক রফতানিকারক ডেবনেয়ার গ্রুপের পক্ষ থেকে এই এলসি ইস্যু করা হয়।এই লেনদেন প্রক্রিয়াটি অনেক দ্রুত সম্পাদিত হয়। যেখানে প্রচলিত ব্যবস্থায় ক্রসবর্ডার এলসি ইস্যু থেকে বেনিফিশিয়ারির কাছে পৌঁছানো পর্যন্ত ২৪৭২ ঘণ্টা প্রয়োজন হতো সেখানে ব্লকচেইন নেটওয়ার্কে এলসি খসড়া থেকে এলসি ইস্যু এবং অ্যাডভাইসিং ব্যাংক কর্তৃক এলসি বেনিফিশিয়ারির কাছে পৌঁছাতে মাত্র ৩৮ মিনিট সময় নেয়।সিটি ব্যাংকের অতিরিক্ত ব্যবস্থাপনা পরিচালক শেখ মোহাম্মদ মারুফ বলেন সিটি ব্যাংক বাংলাদেশের শীর্ষস্থানীয় ডিজিটাল ব্যাংক এবং আমাদের গ্রাহকদের দ্রুততর ও সন্তোষজনক সেবা প্রদানের জন্য আধুনিক সব প্রযুক্তি ব্যাবহার করতে প্রতিশ্রুতিবদ্ধ। ব্লকচেইন প্রযুক্তির এই লেনদেনটি ডিজিটাল বাণিজ্যকে তরান্বিত করার পথকে প্রশস্ত করবে।ইত্তেফাকএএএম