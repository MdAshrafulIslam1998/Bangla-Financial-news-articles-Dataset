Serial,Title,Date,Author,News
6600,কুয়েতে বাংলাদেশি পণ্যের মেলা ২৩ এপ্রিল,2015-03-14,ইত্তেফাক রিপোর্ট,আগামী ২৩ এপ্রিল কুয়েতে অনুষ্ঠিত হবে তিন দিনব্যাপী বাংলাদেশকুয়েত ট্রেড ফেয়ার। কুয়েতবাংলাদেশ চেম্বার অব কমার্স অ্যান্ড ইন্ডাস্ট্রি দ্বিতীয় বারের মত এ মেলার আয়োজন করছে।  কুয়েতের ইন্টারন্যাশনাল ট্রেড ফেয়ার গ্রাউন্টে অনুষ্ঠেয় এ মেলার বিষয়ে শনিবার এক সংবাদ সম্মেলনের আয়োজন করে কুয়েতবাংলাদেশ চেম্বার।  মেলার উদ্বোধনীতে বাণিজ্যমন্ত্রী তোফায়েল আহমেদ কুয়েতের বাণিজ্যমন্ত্রী এবং বাংলাদেশের পররাষ্ট্রমন্ত্রী উপস্থিত থাকবেন বলে আশা করছেন আয়োজকরা।  রাজধানীর একটি হোটেলে আয়োজিত সংবাদ সম্মেলনে চেম্বারের সাধারণ সম্পাদক আবদুল মতিন ভূঁইয়া বলেন মেলায় বাংলাদেশের ১০০টি বাণিজ্যিক প্রতিষ্ঠান অংশ নেবে।  এসব প্রতিষ্ঠানের মধ্যে গুরুত্ব পাবে জনশক্তি রফতানিকারক প্রতিষ্ঠান ওষুধ শিল্প সিরামিক পাটজাত পণ্য ও হ্যান্ডি ক্রাফটস ব্যাংকবিমা তথ্য ও যোগাযোগ প্রযুক্তি বিষয়ক প্রতিষ্ঠান ফুড প্রোডাক্টস গার্মেন্টস শিল্প সব্জি রফতানি চামড়াজাত শিল্প রিয়েল এস্টেট পর্যটন শিল্প প্রভৃতি।  মেলায় স্টল নেয়ার জন্য বাংলাদেশি প্রতিষ্ঠানগুলো ২০ মার্চ পর্যন্ত আবেদন করতে পারবে। মেলার শেষ দিনে গালা নাইট অনুষ্ঠিত হবে বলেও জানানো হয়। যার আয়োজন করবে মেলার মিডিয়া পার্টনার বেসরকারি টেলিভিশন চ্যানেল এটিএন বাংলা।  মেলার সুফল বর্ণনা করতে যেয়ে আবদুল মতিন ভূঁইয়া বলেন ২০১২ সালে যখন প্রথমবারের মতো এ মেলার আয়োজন করা হয়েছিল তখন কুয়েতে বাংলাদেশের রফতানি ছিল ১৫ মিলিয়ন মার্কিন ডলার। আর আমদানি ছিল এক বিলিয়ন ডলারের বেশি।  কুয়েতে থেকে জ্বালানি তেল ও পেট্রোলিয়াম জাতীয় পদার্থ আমদানি করা হয়। বর্তমানে কুয়েতে বাংলাদেশের রফতানি বেড়ে দাঁড়িয়েছে ৩৫ মিলিয়ন ডলারের বেশি।  সংবাদ সম্মেলনে চেম্বারের সভাপতি হাবিবুর রহমান এটিএন বাংলার উপদেষ্টা মীর মোতাহের হোসেন পরিচালক মনিরুল ইসলাম কুয়েতবাংলাদেশ চেম্বারের সহসভাপতি জাহিদুর রহমান যুগ্মসম্পাদক মো. মহসীন অর্থ সম্পাদক ফরিদ আহমেদ প্রমুখ উপস্থিত ছিলেন।