Serial,Title,Date,Author,News
2666,শাস্তিমূলক ব্যবস্থা নিলে খেলাপি ঋণ বাড়বে না অর্থমন্ত্রী,2019-09-18,ইত্তেফাক রিপোর্ট,অর্থমন্ত্রী আ হ ম মুস্তফা কামাল বলেছেন যারা খেলাপি ঋণের সঙ্গে জড়িত তাদেরকে শাস্তির আওতায় আনা হবে। প্রয়োজনে আইন সংস্কার করা হবে। খেলাপি ঋণ থেকে মুক্তি পেতে আমরা আইনি প্রক্রিয়ার কিছু পরিবর্তন নিয়ে আসব। ঋণ গ্রহীতা কোম্পানির পরিচালক চেয়ারম্যান সবাই পারসোনাল গ্যারান্টি দেবেন। এই সমস্ত গ্যারান্টি আইনি প্রক্রিয়ায় শক্তিশালী করা হবে। কেউ যদি ঋণ পরিশোধে ব্যর্থ হন সেক্ষেত্রে তাদের বিরুদ্ধে আমরা ব্যবস্থা নিতে পারব। এগুলো করতে পারলে খেলাপি ঋণ বাড়বে না। মূলত আইনি প্রক্রিয়ার দুর্বলতার কারণেই খেলাপি ঋণ বেড়েছিল। এখন খেলাপি ঋণ বাড়ার কোনো সুযোগ থাকবে না। কাস্টমার দায়ী থাকলে তার বিরুদ্ধে ব্যবস্থা একইভাবে ব্যাংকের কেউ জড়িত থাকলে তার বিরুদ্ধে ব্যবস্থা নেওয়া হবে। শাস্তিমূলক ব্যবস্থা নিলে খেলাপি ঋণ বাড়বে না।গতকাল মঙ্গলবার শেরেবাংলানগরস্থ এনইসি মিলনায়তনে রাষ্ট্রীয় মালিকানাধীন বাণিজ্যিক ও বিশেষায়িত ব্যাংকগুলোর চেয়ারম্যান এবং ব্যবস্থাপনা পরিচালকদের সঙ্গে আলোচনা সভা শেষে সাংবাদিকদের উদ্দেশে অর্থমন্ত্রী এসব কথা বলেন।এসময় অর্থমন্ত্রী আরো বলেন যারা ভালো ঋণগ্রহীতা আমরা তাদেরকেই ঋণ দেব। একই গ্রুপের প্রতিষ্ঠানকে বেশি ঋণ দেওয়া হবে না। চারটি রাষ্ট্রায়াত্ত ব্যাংক থেকে আমরা কর্ম পরিকল্পনা নিয়েছি। যাতে করে ব্যাংকের রেভিনিউ বা আয় বৃদ্ধি পায়। কারণ এই চারটি ব্যাংক অর্থনীতির বিশাল এলাকা কাভার করে থাকে। যেখানে ব্যাংকের একাধিক শাখা আছে সেগুলো স্থানান্তর করা হবে যাতে করে একজনের গ্রাহক আরেকজন নিতে না পারে। আমরা ব্যাংকে হেলদি কমপিটিশন দেখতে চাই। অর্থমন্ত্রী জানান প্রতি তিন মাস পর পর চারটি ব্যাংক নিয়ে সভা করা হবে। আমাদের মূল্যায়ন আমরাই করব। আমাদের বিরুদ্ধে আগে যা দেখেছেন সেগুলা দেখতে পাবেন না। প্রতি ত্রৈমাসিক ভিত্তিতে আমরা চারটি ব্যাংকের অগ্রগতির হিসাব দেব।আরও পড়ুন ...ফোনালাপ ফাঁসের জেরে জাবিতে সংঘর্ষের আশঙ্কাতিনি বলেন যে ক্ষেত্রেই পরিবর্তন করার দরকার সেখানে পরিবর্তন করা হবে। যেখানে নতুন করে আইন করা দরকার সেখানে নতুন আইন করা হবে। এমনকি এই প্রতিষ্ঠানগুলোতে বোনাসের যে অযৌক্তিক ব্যবস্থা রয়েছে প্রয়োজনে সেক্ষেত্রেও নতুন আইন করা হবে। কে কতটা বোনাস নেবে কিসের ভিত্তিতে বোনাস নেবে। বোনাস নেওয়া তো কিছু মাপকাঠির ওপর নির্ভর করে। সেই মাপকাঠিগুলো বসিয়ে দেওয়া হবে। আমরা এই কাজগুলোই করছি। এই কাজগুলো আগে করার সুযোগ পায়নি।ইত্তেফাকইউবি