Serial,Title,Date,Author,News
2194,করোনায় কর্মহীন গার্মেন্টস শ্রমিকদের আর্থিক সহায়তা দেবে ইউই,2020-06-03,ইত্তেফাক রিপোর্ট,করোনা ভাইরাসের প্রভাবে দেশে কর্মহীন হয়ে পড়া গার্মেন্টস শ্রমিকদের আগামী তিন থেকে ছয় মাস আর্থিক সহায়তা দেবে ইউরোপীয় ইউনিয়ন। প্রাথমিকভাবে ৫০ কোটি ইউরো বা বাংলাদেশি মুদ্রায় ৪ হাজার ৯০০ কোটি টাকা সহায়তার বিষয়ে আলোচনা চলছে। এই তহবিলের মাধ্যমে কমবেশি ১০ লাখ শ্রমিককে সহায়তা করার লক্ষ্য রয়েছে। আগামী জুলাই থেকে এ তহবিলে সহায়তা দেওয়ার কার্যক্রম শুরু হতে পারে। কর্মচ্যুত হয়ে পড়া শ্রমিকদের প্রতি মাসে ৩ হাজার টাকা করে সহায়তা দেওয়ার বিষয়ে প্রাথমিক আলোচনা হয়েছে।সংশ্লিষ্ট সূত্র জানিয়েছে ইউরোপীয় ইউনিয়নের পক্ষ থেকে এরই মধ্যে এ ব্যাপারে নীতিগত সিদ্ধান্ত হয়েছে। সহায়তার কার্যক্রমটি কীভাবে পরিচালিত হবে তা ঠিক করতে অর্থমন্ত্রণালয়ের আওতাধীন অর্থনৈতিক সম্পর্ক বিভাগের কর্মকর্তাদের সঙ্গে ইউরোপীয় ইউনিয়নের প্রতিনিধিদের আলোচনা চলছে। এরই মধ্যে ইইউর প্রতিনিধিরা বিষয়টি নিয়ে গার্মেন্টস শিল্প মালিকদের সংগঠন বিজিএমইএ ও বিকেএমইএর নেতাদের সঙ্গে বৈঠক করেছেন। সর্বশেষ গত রবিবারও এ বিষয়ে একটি সভা হয়েছে।সভায় উপস্থিত ছিলেন বিকেএমইএর পরিচালক ফজলে শামীম এহসান। ইত্তেফাককে তিনি বলেন করোনা পরিস্থিতির কারণে আগামী দিনগুলোতে ক্রয়াদেশ না থাকার কারণে কারখানা বন্ধ হওয়া লেঅফ কিংবা যে কোনো কারণে অনেক গার্মেন্টস শ্রমিকই চাকরি হারাতে পারেন। তাদের সহায়তা করতে ইইউর সামাজিক নিরাপত্তা কর্মসূচির আওতায় একটি তহবিল রয়েছে। ঐ তহবিল থেকে তারা সহায়তা করতে এগিয়ে এসেছেন। স্বচ্ছতার সঙ্গে কাজটি সম্পন্ন করতে সরকার ইইউ ও আমাদের দুটি সংগঠন একত্রে কাজ করবে। আগামী জুলাই থেকে এর বাস্তবায়ন শুরু হবে বলে আশা করছি।ইত্তেফাকইউবি