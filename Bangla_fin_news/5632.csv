Serial,Title,Date,Author,News
5632,ভারতের বাজারে ফের আসছে ম্যাগি নুডলস,2015-10-27,অনলাইন ডেস্ক,আগামী নভেম্বর থেকে ভারতের বাজারে আবারো ম্যাগি নুডলস বিক্রি শুরু করার পরিকল্পনা করছে নেসলে।  চলতি বছরের মে মাসে ভারতের খাদ্য নিরাপত্তা কর্তৃপক্ষ ইন্সট্যান্ট ম্যাগি নুডলসে স্বাস্থ্যের জন্য ক্ষতিকর মাত্রায় সীসা রয়েছে দাবি করে খাদ্যপণ্যটি সারা ভারতে নিষিদ্ধ করেছিল।  তখন জনপ্রিয় এই নুডলসে গ্রহণযোগ্য মাত্রার বেশি সীসা ও মনোসোডিয়াম গ্লুটামেট এমএসজি থাকার বিষয়টি অস্বীকার করে খাদ্যপণ্য উৎপাদনকারী সুইস প্রতিষ্ঠান নেসলে।  পরবর্তীতে গত অগাস্ট মাসে বোম্বে আদালত ওই নিষেধাজ্ঞা বাতিল করে রায় দেয়।  ভারতে প্রতি বছরে দেড় হাজার কোটি রুপির নুডলস বিক্রি করে নেসলে।  ভারতের উত্তর প্রদেশের খাদ্য নিরাপত্তা ও ওষুধ প্রশাসনের এফডিএ পরীক্ষায় নেসলে ইন্ডিয়ার তৈরি নুডলসে উচ্চমাত্রার সীসা পাওয়ার পর চলতি বছরের ২০ মে পণ্যটি বাজার থেকে সরানোর নির্দেশ দিয়েছিল।  ঐ ঘটনার পর বাজার থেকে ম্যাগি সরিয়ে নেওয়ার ঘোষণা দিয়ে নেসলে ইন্ডিয়া।