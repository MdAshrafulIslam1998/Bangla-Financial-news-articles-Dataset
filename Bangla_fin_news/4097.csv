Serial,Title,Date,Author,News
4097,শনিবার বাণিজ্যিক এলাকায় ব্যাংক শাখা খোলা,2017-06-23,ইত্তেফাক রিপোর্ট,আগামীকাল শনিবার ছুটির দিনে ব্যবসায়ী ও সাধারণ গ্রাহকদের লেনদেনের সুবিধার্থে দেশের সব বাণিজ্যিক এলাকা জেলা শহর ও বৃহৎ শপিং মার্কেট এলাকার ব্যাংক শাখা খোলা রাখার নির্দেশ দিয়েছে বাংলাদেশ ব্যাংক। গতকাল বৃহস্পতিবার পর্যাপ্ত নিরাপত্তা নিশ্চিত করা সাপেক্ষে ছুটির দিনে ব্যাংক শাখা খোলা রাখার এই নির্দেশনা দিয়েছে কেন্দ্রীয় ব্যাংক।  একই দিন অন্য এক প্রজ্ঞাপনে ঈদের ছুটিতে ব্যাংক ব্যবসার নিরাপত্তা নিশ্চিত করার পরামর্শ দেয় বাংলাদেশ ব্যাংক। এতে আসন্ন পবিত্র ঈদুল ফিতরের ছুটিতে ব্যাংকের প্রধান কার্যালয় শাখা অফিস এবং এটিএম বুথের সাইবার নিরাপত্তাসহ সার্বিক নিরাপত্তা নিশ্চিত করতে যথাযথ ব্যবস্থা নিতে বলা হয় ব্যাংকগুলোকে।  এর আগে গত মঙ্গলবার আলাদা আলাদা প্রজ্ঞাপনে পোশাক কারখানা ও কাস্টমস সংশ্লিষ্ট ব্যাংক শাখা আজ শুক্রবার থেকে রবিবার পর্যন্ত খোলা রাখার পাশাপাশি রেমিট্যান্স সংশ্লিষ্ট শাখা খোলা রাখার জন্য নির্দেশনা দেওয়া হয়। ঢাকা মহানগরী আশুলিয়া টঙ্গী গাজীপুর সাভার ভালুকা নারায়ণগঞ্জ ও চট্টগ্রামে অবস্থিত পোশাক শিল্প এলাকার বাণিজ্যিক ব্যাংকের কেবলমাত্র তৈরি পোশাক শিল্প সংশ্লিষ্ট শাখাগুলো পর্যাপ্ত নিরাপত্তা নিশ্চিতকরণপূর্বক আজ শুক্রবার অর্ধদিবস সকাল ৯.৩০ ঘটিকা থেকে দুপুর ১২.০০ ঘটিকা পর্যন্ত এবং আগামীকাল শনিবার পূর্ণ দিবস সকাল ৯.৩০ ঘটিকা থেকে বিকাল ৪.০০ ঘটিকা পর্যন্ত খোলা থাকবে।  এ ছাড়া অন্য একটি সার্কুলারে বলা হয়েছে দেশের অর্থনৈতিক চালিকা শক্তির অন্যতম উপাদান হিসেবে বিবেচিত বৈদেশিক রেমিট্যান্স প্রবাহ স্বাভাবিক রাখা এবং আসন্ন ঈদুল ফিতরের আগে প্রবাসীদের পাঠানো রেমিট্যান্স বিতরণের উদ্দেশ্যে আগামী শনিবার বৈদেশিক রেমিট্যান্স সুবিধাভোগী গ্রাহকের সংখ্যা ও রেমিট্যান্সের পরিমাণের ভিত্তিতে স্বীয় বিবেচনায় প্রয়োজনীয় সংখ্যক শাখা খোলা রেখে শুধু নগদ অর্থ জমা ও উত্তোলন এবং বৈদেশিক রেমিট্যান্স বিতরণ সংক্রান্ত কার্যক্রম পরিচালনা করতে হবে।  এ ছাড়া আজ শুক্রবার ও আগামীকাল শনিবার ব্যাংকের বিমান সমুদ্র বা নৌবন্দর সংশ্লিষ্ট অথরাইজড ডিলার শাখাগুলো খোলা রাখার পাশাপাশি দেশের আমদানি ও রপ্তানি বাণিজ্য সচল রাখার স্বার্থে সব কাস্টম হাউস ও কাস্টমস স্টেশনের কাছের তফসিলি ব্যাংকের শাখা শুক্রবার শনিবার এবং রবিবার তিনদিনই খোলা রাখার নির্দেশনা দেওয়া হয়েছে কেন্দ্রীয় ব্যাংকের অন্য একটি প্রজ্ঞাপনে।  ইত্তেফাকএমআর