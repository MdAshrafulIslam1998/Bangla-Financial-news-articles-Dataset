Serial,Title,Date,Author,News
3680,জেনেবুঝে পুঁজিবাজারে বিনিয়োগ করুন  অর্থমন্ত্রী,2018-01-20,অনলাইন ডেস্ক,অর্থমন্ত্রী আবুল মাল আবদুল মুহিত বলেছেন সঠিকভাবে জেনেবুঝে পুঁজি বাজারে বিনিয়োগ করা উচিৎ। অনেকেই পুঁজি বাজার সম্পর্কে কিছু না জেনেই বিনিয়োগ করেন। তারা মনে করেন এটা ভাগ্যের ব্যাপার কিন্তু বিনিয়োগ করতে হলে এ সম্পর্কে কিছুটা লেখা পড়ারও দরকার।  শনিবার বেলা ১১টার দিকে সিলেট শহরের একটি কনভেনশন হলে বাংলাদেশ সিকিউরিটিজ এন্ড এক্সচেঞ্জ কমিশন বিএসইসি আয়োজিত বিনিয়োগ শিক্ষা মেলা২০১৮র উদ্বোধনী অনুষ্ঠানে প্রধান অতিথির বক্তৃতায় তিনি এ কথা বলেন। পুঁজিবাজার নিয়ে মানুষের ভ্রান্ত ধারণা দূর করার জন্য দেশব্যাপী বিনিয়োগ শিক্ষা মেলা আয়োজনের অংশ হিসেবে এ মেলা অনুষ্ঠিত হচ্ছে।  পুঁজিবাজার সম্পর্কে মানুষের ভ্রান্ত ধারণা দূর করতে হবে উল্লেখ করে এএমএ মুহিত বলেন বর্তমান সরকার মানুষের ক্ষমতায়নে কাজ করছে। আর মানুষের আর্থিক ক্ষমতায়নে গুরত্বপুর্ণ ভুমিকা পালন করে পুঁজিবাজার।  তিনি বলেন সরকার মানুষের আর্থিক ক্ষমতায়ন নিশ্চিতের লক্ষ্যে নিরাপদ ক্ষেত্র প্রস্তুত করতে সরকার কাজ করে যাচ্ছে। বিগত ৭ বছরে আমরা একটি ভিত্তি দাঁড় করাতে পেরেছি এখন পুঁজি বাজার বিকাশের সময়।  অর্থমন্ত্রী বলেন একটা সময়ে বাংলাদেশের পুঁজি বাজারের কোনো নিয়ম নীতি ছিল না। মানুষ হুজুগে বিনিয়োগ করেছিল। এর ফলে বাংলাদেশের পুঁজি বাজারে স্বল্প সময়ের মধ্যে দুটি বড় ধস নেমেছিল। আমাদের সরকার এবং সিকিউরিটি এক্সচেঞ্জ কমিশন মিলে প্রাণান্ত চেষ্টা করে পুঁজি বাজারকে বর্তমান অবস্থায় এনেছে। বর্তমানে বাংলাদেশের পুঁজি বাজার একটি অত্যধুনিক এবং আন্তর্জাতিকভাবে স্বীকৃত প্রথম শ্রেণির পুঁজি বাজার।বাসস  ইত্তেফাকইউবি