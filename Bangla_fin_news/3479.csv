Serial,Title,Date,Author,News
3479,ফারমার্স ব্যাংকের শেয়ার কিনতে রাষ্ট্রায়ত্ব ব্যাংকের বাধা দূর,2018-05-08,ইত্তেফাক রিপোর্ট,বেসরকারি ফারমার্স ব্যাংকের শেয়ার কেনার ক্ষেত্রে বড় বাধা দূর হয়েছে। রাষ্ট্রায়ত্ত্ব সোনালী জনতা অগ্রণী ও রূপালী ব্যাংক এখন শেয়ার কিনতে পারবে। ব্যাংকগুলোকে ব্যাংক কোম্পানি আইন ১৯৯১ এর ১৪ক এবং ২৬ক ধারার বিধান পরিপালন থেকে সাধারণভাবে অব্যাহতি দিয়েছেন বাংলাদেশ ব্যাংক।  মঙ্গলবার বাংলাদেশ ব্যাংকের ব্যাংকিং প্রবিধি ও নীতি বিভাগ থেকে এ সংক্রান্ত একটি প্রজ্ঞাপন জারি করা হয়েছে। এর ফলে ফারমার্স ব্যাংকের শেয়ার কেনার ক্ষেত্রে সরকারি ওই চার ব্যাংক এবং রাষ্ট্রায়ত্ত্ব ইনভেস্টমেন্ট করপোরেশন অব বাংলাদেশের আইসিবি আর কোনও বাধা থাকল না।  গভর্নর ফজলে কবির স্বাক্ষরিত ওই প্রজ্ঞাপনে বলা হয়েছে ব্যাংক কোম্পানি আইন ১৯৯১ ১৯৯১ এর ১৪নং আইন এর ১২১ ধারায় প্রদত্ত ক্ষমতা বলে বাংলাদেশে কার্যরত সোনালী ব্যাংক লিমিটেড জনতা ব্যাংক লিমিটেড অগ্রণী ব্যাংক লিমিটেড ও রূপালী ব্যাংক লিমিটেডকে দি ফারমার্স ব্যাংক লিমিটেডের শেয়ার ক্রয় ও ধারণের ক্ষেত্রে ব্যাংক কোম্পানি আইন ১৯৯১ এর ১৪ক এবং ২৬ক ধারার বিধান পরিপালন থেকে সাধারণভাবে অব্যাহতি প্রদান করা হলো।  এতে আরও বলা হয় এছাড়াও একই আইনের ১২১ ধারায় প্রদত্ত ক্ষমতাবলে সোনালী ব্যাংক লিমিটেড জনতা ব্যাংক লিমিটেড অগ্রণী ব্যাংক লিমিটেড রূপালী ব্যাংক লিমিটেড এবং ইনভেস্টমেন্ট করপোরেশন অব বাংলাদেশ এর পক্ষে তাদের সিইওব্যবস্থাপনা পরিচালকদের দি ফারমার্স ব্যাংক লিমিটেডের পর্ষদে প্রতিনিধি পরিচালক নিযুক্তির ক্ষেত্রে ব্যাংক কোম্পানি আইন ১৯৯১ এর ২৩ ১ক ধারার বিধান পরিপালন থেকে সাধারণভাবে অব্যাহতি প্রদান করা হলো।  আরেক প্রজ্ঞাপনে বলা হয়েছে ব্যাংক কোম্পানি আইন ১৯৯১ ১৯৯১ সালের ১৪নং আইন এর ১২১ ধারায় প্রদত্ত ক্ষমতাবলে এতদ্বারা বাংলাদেশে কার্যরত সব তফসিলি ব্যাংককে সাবসিডিয়ারি গঠন ব্যতিরেকে সিকিউরিটি কাস্টডিয়াল সেবা প্রদানের লক্ষ্যে ব্যাংক কোম্পানি আইন ১৯৯১ এর ৭৩ ধারা পরিপালন থেকে সাধারণভাবে অব্যাহতি প্রদান করা হলো। এই অব্যাহতি ২২ জুলাই ২০১৮ তারিখ হইতে কার্যকর হবে।  গত কয়েক মাস ধরেই অর্থ সংকটে থাকা ফারমার্স ব্যাংককে রক্ষার জন্য বিভিন্ন উপায় নিয়ে আলোচনা চলছিল। এর একটি হচ্ছে রাষ্ট্রায়ত্ত্ব চার ব্যাংক ও আর্থিক প্রতিষ্ঠান আইসিবি থেকে ফারমার্সকে অর্থ দেওয়া। কিন্তু প্রতিষ্ঠানগুলো এর বিনিময়ে ফারমার্সের শেয়ার চেয়েছিল। এখন এক্ষেত্রে আইনি বাধা কেটে যাওয়ায় প্রতিষ্ঠানগুলো শেয়ার কিনতে পারবে ডুবন্ত ফারমার্সও রক্ষা পাবে।  ইত্তেফাকএমআই