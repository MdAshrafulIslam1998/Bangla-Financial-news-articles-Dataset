Serial,Title,Date,Author,News
1982,আবারও কমলো স্বর্ণের দাম,2020-08-22,ইত্তেফাক রিপোর্ট,বিশ্ববাজারে দরপতন হওয়ায় দেশের বাজারে আবারও কমেছে স্বর্ণের দাম। ভরিতে প্রায় দেড় হাজার টাকা কমিয়ে মূল্যবান এ ধাতুটির নতুন দর নির্ধারণ করেছে বাংলাদেশ জুয়েলার্স সমিতি বাজুস। গতকাল শুক্রবার স্বর্ণ ব্যবসায়ীদের সংগঠন বাজুস এ সিদ্ধান্ত নিয়েছে। দুপুর ২টা থেকে স্বর্ণের এ নতুন দর কার্যকর হয়েছে। বাজুস সাধারণ সম্পাদক দিলীপ কুমার আগরওয়ালার এ তথ্য নিশ্চিত করেছেন।স্বর্ণের দাম কমানোর বিষয়ে বাজুসের সাধারণ সম্পাদক দিলীপ কুমার আগরওয়ালার বলেন গত কয়েক দিনে বিশ্ববাজারে প্রায় ২৫ ডলারের প্রায় ২১০০ টাকা মতো দাম কমেছে।আন্তর্জাতিক বাজারের সঙ্গে সামঞ্জস্য রাখার জন্য সব সময় স্বর্ণের দাম নির্ধারণ করা হয়। এমন অবস্থায় বিশ্ববাজারে দাম কমার কারণে দেশের বাজারেও স্বর্ণের দাম কমানো হয়েছে। নতুন নির্ধারিত দাম অনুযায়ী শুক্রবার থেকে ভালোমানের অর্থাত্ ২২ ক্যারেটের প্রতি ভরি ১১ দশমিক ৬৬৪ গ্রাম স্বর্ণের দাম ১ হাজার ৪৫৮ টাকা কমিয়ে নির্ধারণ করা হয়েছে ৭২ হাজার ২৫৮ টাকা। ২১ ক্যারেটের স্বর্ণ ৬৯ হাজার ১০৯ টাকা ১৮ ক্যারেটের স্বর্ণ ৬০ হাজার ৩৬১ টাকায় ও সনাতন পদ্ধতির প্রতি ভরি স্বর্ণের দাম ৫০ হাজার ৩৯ টাকা নির্ধারণ করা হয়েছে। ২১ ক্যারেটের প্রতি ভরি রুপার দাম আগের নির্ধারিত ৯৩৩ টাকাই বহাল রয়েছে।এর আগে মহামারি করোনার প্রাদুর্ভাবের মধ্যে দেশের বাজারে চারবার দাম বেড়ে ইতিহাসের সর্বোচ্চ পর্যায়ে ওঠে স্বর্ণের দাম।ইত্তেফাককেকে