Serial,Title,Date,Author,News
6953,নভেম্বরে মূল্যস্ফীতি কমেছে,2014-12-09,ইত্তেফাক রিপোর্ট,চালের দাম কমে যাওয়ায় নভেম্বর মাসে খাদ্য মূল্যস্ফীতি কমেছে। এর প্রভাব পড়েছে সাধারণ মূল্যস্ফীতিতে। পয়েন্ট টু পয়েন্ট ভিত্তিতে নভেম্বর মাসে সাধারণ মূল্যস্ফীতি হয়েছে ৬ দশমিক ২১ শতাংশ। অক্টোবর মাসে এ হার ছিল ৬ দশমিক ৬০ শতাংশ। গত ২০১৩১৪ অর্থবছরের একই সময়ে নভেম্বর মাসে মূল্যস্ফীতি ছিল ৭ দশমিক ১৫ শতাংশ। মঙ্গলবার শেরেবাংলা নগরে এনইসি সম্মেলন কক্ষে নভেম্বর মাসের ভোক্ত সূচক সিপিআইও মূল্যস্ফীতির হার প্রকাশ করে এসব তথ্য জানানো হয়। এ সময় উপস্থিত ছিলেন পরিকল্পনামন্ত্রী আ হ ম মুস্তাফা কামাল পরিসংখ্যান ও তথ্য ব্যবস্থাপনা বিভাগের সচিব সোরাইয়া বেগম বিবিএসের মহাপরিচালক গোলাম মোস্তফা কামাল। এ ছাড়া পরিকল্পনা বিভাগের সচিব ভূইয়া শফিকুল ইসলামস ছাড়াও বিবিএসের ঊর্ধ্বতন কর্মকর্তারা । বিবিএস জানিয়েছে পয়েন্ট টু পয়েন্ট ভিত্তিতে নভেম্বর মাসে খাদ্য মূল্যস্ফীতি হয়েছে ৬ দশমকি ৪৪ শতাংশ। অক্টোবরে যা ছিল ৭ দশমিক ১৬ শতাংশ। আর এক বছর আগে অর্থাত্ গত অর্থবছরের নভেম্বর মাসে খাদ্য মূল্যস্ফীতি ছিল ৮ দশমিক ৫৫ শতাংশ। অন্য দিকে নভেম্বর মাসে খাদ্যবহির্ভূত মূল্যস্ফীতি হয়েছে ৫ দশমিক ৮৪ শতাংশ যা অক্টোবরে ছিল ৫ দশমিক ৭৪ শতাংশ খাদ্য বহির্ভূত মূল্যস্ফীতি। গত অর্থবছরের একই সময়ে এ হার ছিল ৫ দশমিক ০৮ শতাংশ।বিবিএসের বিশ্লষণে দেখা যায় নভেম্বর মাসে চালের দাম কমেছে। এ কারণে খাদ্য মূল্যস্ফীতিও কমেছে। তবে অক্টোবর মাসের তুলনায় নভেম্বর মাসে ডাল শাকসবজি ফল মসলা ভোজ্য তেলসহ কয়েকটি পণ্যের দাম বেড়েছে। অন্যদিকে খাদ্য বহির্ভূত পণের মধ্যে পরিধেয় বস্ত্র বাড়িভাড়া আসবাবপত্র গৃহস্থালীর সামগ্রী চিকিত্সা সেবা পরিবহণ শিক্ষা উপকরণসহ বিভিন্ন দ্রব্য ও সেবার দাম বেড়েছে। এ কারণে অক্টোবর মাসের তুলনায় নভেম্বর মাসে খাদ্য বহির্ভূত পণ্যের মূল্যস্ফীতি হয়েছে শুন্য দশমিক ৩৬ শতাংশ।