Serial,Title,Date,Author,News
1022,রিকশাচালকদের রেইনকোর্ট দিলো জেসিআই,2021-08-17,ইত্তেফাক অনলাইন ডেস্ক,রিকশা চালকদের রেইনকোর্ট দিলো জেসিআই ঢাকা ইয়াং ও ঢাকা ওয়েস্ট। মঙ্গলবার ১৭ আগস্ট গুলশান এলাকায় শতাধিক রিকশাচালককে রেইন শেল্টার ২০২১ কর্মসূচির আওতায় এই রেইন কোটগুলো দেওয়া হয়েছে। একই সময়পিজ্জাওয়ালার পক্ষ থেকে মাস্কও দেওয়া হয়েছে। আয়োজকরা জানান রিকশাচালকরা অনেক কষ্ট করে জীবিকা নির্বাহ করেন। বৃষ্টিতে রিকশা চালানো আরও কষ্টকর। সামান্য আয় থেকে রোইনকোর্ট কেনার সামর্থ্য তাদের অনেকেরই নেই। ফলে বৃষ্টিতে ভেজার কারণে তারা বিভিন্ন সংক্রামক ব্যাধিতেও আক্রান্ত হয়ে পড়েন। এতে শারীরিক সমস্যা বাড়ে। তাদের কষ্ট লাঘব করতে জেসিআই ঢাকা ইয়াং ও জেসিআই ঢাকা ওয়েস্ট যৌথ উদ্যোগে এই আয়োজন। ভবিষ্যতেও এই ধরনের জনকল্যাণমূলক কর্মসূচি অব্যাহত রাখার প্রত্যয় ব্যক্ত করেন তারা।  অনুষ্ঠানে উপস্থিত ছিলেন জেসিআই ঢাকা ইয়াংয়ের প্রেসিডেন্ট নাজমুল হোসেন সবুজ জেসিআই ঢাকা ওয়েস্টের প্রেসিডেন্ট ত্বহা ইয়াছিন রমাদান জেসিআই ঢাকা ইউনাইটেডের প্রেসিডেন্ট মো. আশিকুর রহমান। আরও উপস্থিত ছিলেন জেসিআই ঢাকা ইয়াং ও ওয়েস্টের বোর্ড মেম্বারসহ সদস্যরা। এই অনুষ্ঠানের মূল সমন্বয়ক ছিলেন জেসিআই ঢাকা ইয়াংয়ের লোকাল জেনারেল লিগ্যাল কাউন্সিল রাবেয়া নাসির অভি। জুনিয়র চেম্বার ইন্টারন্যাশনাল জেসিআই ১৮ থেকে ৪০ বছর বয়সী উদ্যমী তরুণদের সংগঠন। বাংলাদেশে বর্তমানে জেসিআইয়ের ১৮ টি লোকাল চ্যাপ্টার কাজ করছে।ইত্তেফাকএসএইচ