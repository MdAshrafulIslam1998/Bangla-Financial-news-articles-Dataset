Serial,Title,Date,Author,News
6367,১০ মাসে বার্ষিক উন্নয়ন কর্মসূচি বাস্তবায়ন ৫৬,2015-05-12,ইত্তেফাক রিপোর্ট,চলতি অর্থবছরের ২০১৪১৫ জুলাই থেকে এপ্রিল পর্যন্ত দশ মাসে সংশোধিত বার্ষিক উন্নয়ন কর্মসূচি আরএডিপি বাস্তবায়ন হার মাত্র ৫৬ শতাংশ। টাকার অংকে তা ৪৩ হাজার ৩৩৩ কোটি টাকা। একনেকপরবর্তী সংবাদ সস্মেলনে মঙ্গলবার পরিকল্পনা মন্ত্রী আ হ ম মুস্তফা কামাল এ তথ্য দেন। মন্ত্রী বলেন গত অর্থবছরের একই সময় পর্যন্ত এ হার ছিল ৫৪ শতাংশ। এ বছর ৯ হাজার কোটি টাকার বেশি কাজ হয়েছে বলে তিনি জানান।  পরিকল্পণা মন্ত্রণালয়ের বাস্তবায়ন পরিবীক্ষণ ও মূল্যায়ন বিভাগ আইএমইডি সূত্রে জানা গেছেশতভাগ এডিপি বাস্তবায়ন করতে হলে বাকি দুই মাসে ৩৩ হাজার ৪০৬ কোটি টাকা ব্যয় করতে হবে। গত অর্থবছরের ১০ মাসে ৫৫ শতাংশ এডিপি বাস্তবায়ন হয়েছিল। ২০১২১৩ অর্থবছরের হার ছিল ৫৪ শতাংশ। আর ২০১১১২ অর্থবছরের প্রথম ১০ মাসে ব্যয় হয়েছিল ৫৫ শতাংশ অর্থ।  আইএমইডির সর্বশেষ তথ্যানুাযী চলতি অর্থবছর ১০ মাসে বরাদ্দের ৯৬ শতাংশ অর্থ ব্যয় করেছে বিজ্ঞান ও প্রযুক্তি মন্ত্রণালয়। সবচেয়ে বেশি বরাদ্দ পাওয়া স্থানীয় সরকার বিভাগ বাস্তবায়ন হার ৬৭ শতাংশ। বরাদ্দের ৪০ শতাংশ অর্থ ব্যয় করেছে সেতু বিভাগ। ৫৭ শতাংশ অর্থ ব্যয় করতে পেরেছে বিদ্যুত্ বিভাগ। প্রাথমিক ও গণশিক্ষা মন্ত্রণালয়ের এডিপি বাস্তবায়ন ৬০ শতাংশ। স্বাস্থ্য ও পরিবার কল্যাণ মন্ত্রণালয় ব্যয় করতে পেরেছে মাত্র ৪০ শতাংশ অর্থ।  উল্লেখ্য চলতি অর্থবছরে ৮০ হাজার ৩১৫ কোটি টাকার মূল এডিপি অনুমোদন দেয়া হয়েছিল। বাস্তবায়নে ধীরগতি ও অর্থসংকটের কারণে এডিপি থেকে পাঁচ হাজার ৩১৫ কোটি টাকা কেটে নেয়া হয়। ফলে সংশোধিত এডিপির আরএডিপি আকার দাঁড়ায় ৭৫ হাজার কোটি টাকায়। আগামী অর্থবছরের জন্য সাড়ে ৯৬ হাজার কোটি টাকার এডিপি প্রণয়নের কাজ চূড়ান্ত পর্যায়ে পর্যায়ে রয়েছে।