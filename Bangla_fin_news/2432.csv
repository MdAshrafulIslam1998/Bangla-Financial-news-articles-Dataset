Serial,Title,Date,Author,News
2432,ভ্রমণ কর পরিশোধ করা যাবে অনলাইনে,2020-01-25,ইত্তেফাক রিপোর্ট,বিদেশে ভ্রমণের ক্ষেত্রে এতদিন ভ্রমণ কর ব্যাংকের মাধ্যমে ম্যানুয়ালি পরিশোধ করা হতো। এ জন্য মানুষকে দীর্ঘসময় লাইনে দাঁড়িয়ে থাকা ছাড়াও হয়রানির শিকার হতে হতো। এই কর আদায়ের ক্ষেত্রে স্বচ্ছতা আনতে বিশেষত স্থলপথ ও জলপথে অনলাইনে ভ্রমণ কর আদায় ব্যবস্থা চালু করছে এনবিআর। এ জন্য সার্ভিস চার্জ পরিশোধ করতে হবে সর্বোচ্চ ১০ টাকা।শনিবার রাজধানীর হোটেল ইন্টারকন্টিনেন্টালে আনুষ্ঠানিকভাবে এ কার্যক্রমের উদ্বোধন করা হয়। অনুষ্ঠানে প্রধান অতিথি ছিলেন এনবিআর চেয়ারম্যান আবু হেনা মো. রহমাতুল মুনিম।অনুষ্ঠানে জানানো হয় প্রাথমিকভাবে যশোরের বেনাপোল স্থলবন্দর এবং দর্শনা ও খুলনার ভোমরা ভ্যাট কমিশনারেট অফিসের এটি চালু করা হয়েছে। শিগগিরই দেশের অন্যান্য স্থল ও নৌ বন্দরে এ কার্যক্রম চালু করা হবে। অনলাইন ব্যবস্থায় এ কার্যক্রমে ভ্রমণ কর আদায়ের ব্যবস্থাটি দেখভাল করবে রাষ্ট্রায়ত্ত সোনালী ব্যাংক। সব ব্যাংকের ডেবিট ক্রেডিট বা প্রি পেইড কার্ড ছাড়াও বিকাশ রকেট ও ইউ ক্যাশসব মোবাইল ব্যাংকিং পদ্ধতিতে যে কোন জায়গা থেকে কর পরিশোধ করা যাবে। এছাড়া সোনালী ব্যাংকের যে কোন শাখার মাধ্যমেও এ অর্থ পরিশোধ করা যাবে।বর্তমানে স্থল পথ ও জলপথে বিদেশ যাওয়ার ক্ষেত্রে ভ্রমণ কর যথাক্রমে ৫০০ ও ৮০০ টাকা। আর শিশুদের ক্ষেত্রে ৫ বছরের নিচে তা অর্ধেক। অন্যদিকে বিমানে যাওয়ার ক্ষেত্রে ইউরোপ আমেরিকা অস্ট্রেলিয়া ও আফ্রিকার ক্ষেত্রে ভ্রমণ কর আড়াই হাজার টাকা সার্কভুক্ত দেশগুলোতে ৮০০ টাকা ও অন্যান্য দেশে ১ হাজার ৮০০ টাকা। শিশুদের ক্ষেত্রে এই কর প্রাপ্ত বয়স্কদের তুলনায় অর্ধেক।ইত্তেফাকজেডএইচ