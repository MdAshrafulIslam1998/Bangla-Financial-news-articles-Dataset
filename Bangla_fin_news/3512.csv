Serial,Title,Date,Author,News
3512,মোবাইল ব্যাংকিং গ্রাহকদের খরচ বাড়ার আশঙ্কা,2018-04-16,ইত্তেফাক রিপোর্ট,মোবাইল ফিনান্সিয়াল সার্ভিস এমএফএস বা মোবাইল ব্যাংকিং সেবা প্রদানে গুরুত্বপূর্ণ অনুষঙ্গ মোবাইল ফোন অপারেটরদের ইউএসএসডি আনস্ট্রাকচার্ড সাপ্লিমেন্টারি সার্ভিস ডাটা চ্যানেল ব্যবহারের মূল্য সেশন ভিত্তিক নির্ধারণ করতে আজ সোমবার বৈঠকে বসছে বাংলাদেশ বাংলাদেশ টেলিযোগাযোগ নিয়ন্ত্রণ কমিশন বিটিআরসি।  সংশ্লিষ্ট সূত্রমতে বিটিআরসি প্রতি সেশন ৯০ সেকেন্ড হিসেবে সেশনপ্রতি ৮৫ পয়সা মূল্য প্রস্তাব করেছে। তবে মোবাইল ব্যাংকিং প্রতিষ্ঠানগুলো সেশন প্রতি চার্জ ২০ পয়সার বেশি না রাখার জন্য বলেছে। সেশন ভিত্তিক চার্জ ধার্য হলে গ্রাহকের খরচ বেড়ে যাওয়ার আশঙ্কা রয়েছে।  বাংলাদেশ ব্যাংক সূত্রে জানা গেছে রেভিনিউ শেয়ারিংয়ের পরিবর্তে ইউএসএসডিএর ট্যারিফ সেশন ভিত্তিক হলে বেশ কিছু সেবা যা এখন ফ্রি দেওয়া হচ্ছে ক্যাশ ইন কেনাকাটার পেমেন্ট মোবাইল এয়ারটাইম রিচার্জ রেমিট্যান্স গ্রহণ ব্যালেন্স চেক করা সেগুলোর উপর চার্জ বসানো হবে। বর্তমানে কেবল ক্যাশ আউটে এক দশমিক ৮৫ শতাংশ চার্জ করা হয়।