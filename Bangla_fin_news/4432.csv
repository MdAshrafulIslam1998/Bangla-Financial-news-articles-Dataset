Serial,Title,Date,Author,News
4432,দুর্নীতিতে জড়িয়ে পড়ছেন রাজস্ব কর্মকর্তারা,2017-01-12,ইত্তেফাক রিপোর্ট,রাজস্ব আদায়ের সঙ্গে জড়িত কর্মকর্তাদের একটি অংশের বিরুদ্ধে অনিয়ম ও দুর্নীতির অভিযোগ দীর্ঘদিনের। সমপ্রতি এমন বেশকিছু অভিযোগের প্রমাণ মিলতে শুরু করেছে। অবৈধ উপায়ে অর্থ আদায়সহ কিছু অভিযোগের পরিপ্রেক্ষিতে জাতীয় রাজস্ব বোর্ডের এনবিআর শীর্ষ পর্যায় থেকে বিষয়টিকে গুরুত্বের সঙ্গে নেয়া হয়েছে। এরই পরিপ্রেক্ষিতে অভিযোগ প্রমাণ হওয়ার পর তিন সহকারী রাজস্ব কর্মকর্তাকে চাকরিচ্যুত করা হয়েছে।   এনবিআরের সংশ্লিষ্ট সূত্র জানিয়েছে পাইপলাইনে আরো বেশ কয়েকজন ঊর্ধ্বতন কর্মকর্তাও রয়েছেন। এর আগে একজন কমিশনার অতিরিক্ত ও উপকমিশনারকে এ ধরনের অভিযোগে চাকরি হারাতে হয়েছিল। ব্যবসায়ী ও করদাতাদের সঙ্গে আলাপ করে জানা গেছে হয়রানি করা কিংবা জিম্মি করে রাজস্ব বিভাগের কর্মকর্তাদের অর্থ আদায়ের ঘটনা অনেক বেশি। ফের হয়রানির ভয়ে এর খুব সামান্য অভিযোগই এনবিআরের কাছে আসে এবং শাস্তির আওতায় আসে।  এনবিআরের সংশ্লিষ্ট সূত্র জানিয়েছে মজিবুর রহমান নামে এক সহকারী রাজস্ব কর্মকর্তার বিরুদ্ধে হযরত শাহজালাল আন্তর্জাতিক বিমানবন্দরের গুদাম থেকে অবৈধভাবে স্বর্ণবার ও স্বর্ণালঙ্কার সরানোর অভিযোগ প্রমাণ হয়েছে। ২০১০ সালের ৮ নভেম্বর তার বিরুদ্ধে এ অভিযোগ দাখিল করা হয় এনবিআরে। এর পর দীর্ঘ তদন্ত সাক্ষ্যপ্রমাণ শেষে তাকে বাধ্যতামূলক অবসর প্রদানের সিদ্ধান্ত নেয়া হয়। গতকাল এ বিষয়ে এনবিআরের আদেশে বলা হয় অভিযুক্ত কর্মকর্তার বিরুদ্ধে আনীত সব অভিযোগ সন্দেহাতীতভাবে প্রমাণিত হয়।  এছাড়া অবৈধ লেনদেনের অভিযোগ প্রমাণ হওয়ায় সহকারী রাজস্ব কর্মকর্তা জি এম শাহজাহান ও গোলামুর রহমানকে চাকরি থেকে বরখাস্ত করা হয়েছে। জানা গেছে ২০০৮ সালের নভেম্বরে ফেনী ভ্যাট অফিসে কর্মরত থাকাকালীন জি এম শাহজাহান ৬০ হাজার টাকা ঘুষ গ্রহণকালে দুর্নীতি দমন কমিশন কর্তৃপক্ষের কাছে হাতেনাতে ধরা পড়েন। দেহ তল্লাশি করে তার কাছে নগদ ৩১ হাজার টাকা পাওয়া যায়। জিজ্ঞাসাবাদে টাকার উত্স সম্পর্কে তিনি কোনো সন্তোষজনক উত্তর দিতে পারেননি। এর পর দীর্ঘ সময় ধরে তদন্ত ও শুনানি শেষে অভিযোগ প্রমাণ হওয়ার পর বিদ্যমান চাকরি বিধি অনুযায়ী চাকরি থেকে বরখাস্ত করা হয়।  একই অভিযোগে একই অফিসের আরেক কর্মকর্তা গোলামুর রহমানের বিরুদ্ধেও শাস্তিমূলক ব্যবস্থা নেয়া হয়। তিনিও গতকাল চাকরি থেকে বরখাস্ত হয়েছেন।  এর আগেও ঘুষ গ্রহণ ও অনিয়মের অভিযোগে এনবিআরের এক কমিশনারসহ বেশ কয়েকজন চাকরি হারিয়েছেন। সমপ্রতি দুর্নীতির অভিযোগ প্রমাণ হওয়ায় এক কমিশনার অতিরিক্ত কমিশনার ও উপ কর কমিশনারকে শাস্তি হিসেবে পদ অবনমন করা হয়েছে।  এনবিআর চেয়ারম্যান নজিবুর রহমান ইত্তেফাককে বলেন দুর্নীতি বা অনিয়মের বিরুদ্ধে এনবিআরের জিরো টলারেন্স অব্যাহত থাকবে। ব্যবসায়ী কিংবা কর্মকর্তাযিনিই অনিয়ম বা দুর্নীতি করবেন তাকে শাস্তির আওতায় আসতে হবে।