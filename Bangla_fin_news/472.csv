Serial,Title,Date,Author,News
472,রমজানে চালের দাম বাড়বে না খাদ্য সচিব,2022-02-16,ইত্তেফাক অনলাইন ডেস্ক,খাদ্য সচিব মোছাম্মৎ নাজমানারা খানুম বলেছেন রমজান উপলক্ষে আমি আপনাদের নিশ্চয়তা দিতে পারি চালের দাম বাড়বে না। কারণ খাদ্যবান্ধব কর্মসূচি মার্চ মাস থেকে শুরু হয়ে যাবে। মার্চ মাস থেকে ৫০ লাখ পরিবার ৩০ কেজি করে চাল পাবে। চালের দাম বাড়বে না ওই সময়। আজ বুধবার ১৬ ফেব্রুয়ারি সচিবালয়ে সাংবাদিকদের এ কথা বলেন তিনি। খাদ্য সচিব বলেন অবস্থা তৈরি হলে খোলা বাজারে চাল বিক্রি আরও বাড়ানো হবে। এছাড়া প্রয়োজন হলে চাল আমদানি করা হবে। চাল আমদানি না করে স্বাচ্ছন্দ্যে থাকতে পারলে আমরা স্বয়ংসম্পূর্ণ এটা এস্টাব্লিস্ট হবে বলেও জানান তিনি। ২০ লাখ টনের বেশি খাদ্য মজুত রয়েছে জানিয়ে খাদ্য সচিব বলেন বিভিন্ন পর্যায়ে দাম বাড়লেও সাপ্লাই সরবরাহ বাড়ানোর মাধ্যমে এটা নিয়ন্ত্রণে চলে আসবে।