Serial,Title,Date,Author,News
2078,মার্কেন্টাইল ব্যাংকের পরিচালক হিসেবে অনুমোদন পাননি ফিরোজ আলম,2020-07-05,ইত্তেফাক রিপোর্ট,খেলাপি ঋণ সংশ্লিষ্টতার কারণে মার্কেন্টাইল ব্যাংকের বর্তমান পরিচালক শিল্পপতি এ এস এম ফিরোজ আলমকে পরিচালক হিসেবে অনুমোদন দেয়নি বাংলাদেশ ব্যাংক। ব্যাংকটির পরিচালক পদের অনুমতির জন্য সম্প্রতিতার নাম বাংলাদেশ ব্যাংকে পাঠানো হয়।একইসঙ্গে আরো তিনজনের নাম পাঠানো হয়। তারমধ্যে এ কে এম সহিদ রেজা আলহাজ মোশারফ হোসেন এবং এম আমান উল্লাহকে ব্যাংকের পরিচালক নিয়োগের অনুমোদন দিয়েছে বাংলাদেশ ব্যাংক। রবিবার বাংলাদেশ ব্যাংক থেকে এ সংক্রান্ত একটি চিঠি মার্কেন্টাইল ব্যাংকের এমডির কাছে পাঠানো হয়েছে বলে বাংলাদেশ ব্যাংক সূত্রে জানা গেছে।বাংলাদেশ ব্যাংকের চিঠিতে বলা হয়েছে এ এস এম ফিরোজ আলমের স্বার্থ সংশ্লিষ্ট প্রতিষ্ঠানের নামে খেলাপি ঋণ থাকায় ব্যাংক কোম্পানি আইন ১৯৯১ এর ১৫৬উ ধারা বিধান অনুযায়ী এ এস এম ফিরোজ আলমকে মার্কেন্টাইল ব্যাংকের পরিচালনা পর্ষদে পরিচালক নিয়োগে বাংলাদেশ ব্যাংকের অনুমোদন দেওয়ার সুযোগ নেই।এ বিষয়ে এ এস এম ফিরোজ আলম বলেন প্রিমিয়ার লিজিং অ্যান্ড ফাইন্যান্স লিমিটেড থেকে প্রিমিয়ার লিজিং সিকিউরিটিজের একটি অ্যাসোসিয়েট লোন আছে। ওই ঋণ খেলাপি হলেও পরে পূনঃতফসীল হয়েছে। এ তথ্য বাংলাদেশ ব্যাংকের কাছে না থাকার কারণে ভুল বুঝাবুঝির তৈরি হয়েছে।প্রিমিয়ার লিজিং ফাইন্যান্সের এমডি আব্দুল হামিদ মিয়া এ বিষয়ে বলেন পুনতফসীলের বিষয়টি বাংলাদেশ ব্যাংককে অবহিত করা হয়েছে। শিগগিরই সমস্যার সমাধান হয়ে যাবে।প্রসঙ্গত এ এস এম ফিরোজ আলম ব্যাংকিং এবং লিজিং ব্যবসার সঙ্গে জড়িত। তিনি প্রিমিয়ার লিজিং সিকিউরিটিজ লিমিটেডের চেয়ারম্যান মার্কেন্টাইল ব্যাংক সিকিউরিটিজ লিমিটেডের পরিচালক এবং টয়ো সিস্টেম বিডি লিমিটেডের ব্যবস্থাপনা পরিচালক হিসেবে দায়িত্ব পালন করছেন। ব্যবসায়ের পাশাপাশি সমাজ উন্নয়নমূলক কার্যক্রমের অংশ হিসেবে তিনি পটুয়াখালী জেলার কালাইয়াতে শাহেদা গফুর ইব্রাহিম জেনারেল হাসপাতাল প্রতিষ্ঠা করেন।ইত্তেফাকজেডএইচডি