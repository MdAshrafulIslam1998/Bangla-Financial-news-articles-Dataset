Serial,Title,Date,Author,News
836,ইকমার্স প্রতিষ্ঠান ‘থলেডটকম’ ও ‘উইকমডটকমের’ ৬ জন গ্রেপ্তার,2021-10-11,ইত্তেফাক অনলাইন রিপোর্ট,ব্যাঙের ছাতার মতো গজিয়ে ওঠা ইকমার্সগুলোর প্রতারণা থামছে না। এবার সরকারি অনুমোদনহীন ও লাইসেন্সবিহীন ইকমার্স প্রতিষ্ঠান থলেডটকম ও উইকমডটকমর হেড অব অপারেশন মো. নজরুল ইসলামসহ প্রতিষ্ঠানের ৬ কর্মকর্তাকে গ্রেপ্তার করেছে পুলিশের অপরাধ তদন্ত বিভাগ সিআইডি।সিআইডি জানায় সাশ্রয়ী দামে টিভি ফ্রিজ মোটরসাইকেল ও ইলেকট্রনিক পণ্য বিক্রির প্রলোভন দেখিয়ে গ্রাহকদের কাছ থেকে প্রায় আড়াই কোটি টাকা হাতিয়েছে থলেডটকম ও উইকমডটকম।গ্রেপ্তাররা হলেন মো. নজরুল ইসলাম প্রতিষ্ঠানটির অ্যাকাউন্ট অফিসার মো. সোহেল হোসেন ২৭ ডিজিটাল কমিউনিকেশন অফিসার মো. তারেক মাহমুদ অনিক ২৮ সেলস এক্সিকিউটিভ অফিসার সাজ্জাদ হোসেন ওরফে পিয়াস ২৭ কল সেন্টার এক্সিকিউটিভ অফিসার মুন্না পারভেজ ২৬ ও সুপার ভাইজার মো. মাসুম হাসান ২৭।এসময় থলেডটকম ও উইকমডটকমর অফিস থেকে ভাড়ার চুক্তিপত্র গন্তব্য লজিস্টিকস সার্ভিস লিমিটেড এজেন্ট সংক্রান্ত চুক্তিপত্র জুডিসিয়াল স্ট্যাম্পে লিখিত ইভেন্ট ম্যানেজমেন্ট এগ্রিমেন্ট সংক্রান্ত চুক্তিপত্রসহ বিভিন্ন ব্যাংকের চেক গ্রাহকদের কাছ থেকে চেক রিসিভ ইনফরমেশন সিপিউ ল্যাপটপ প্রিন্টার ফটোকপি মেশিন রেজিস্টার দুটি ও টাকা গণনার মেশিন জব্দ করা হয়।সোমবার ১১ অক্টোবর দুপুরে সিআইডি হেডকোটার্সে আয়োজিত সংবাদ সম্মেলনে এসব কথা বলেন সিআইডির অতিরিক্ত ডিআইজি ইমাম হোসেন। তিনি জানান বিজ্ঞাপনের প্রতি আকৃষ্ট হয়ে ৩০ দিনের মধ্যে পণ্য সরবরাহ করার শর্তে টাকা পরিশোধ করে ভুক্তভোগীরা। কিন্তু টাকা পরিশোধের পর নির্ধারিত সময়ে পণ্য দেয়নি থলেডটকম ও উইকমডটকম।অতিরিক্ত ডিআইজি ইমাম হোসেন বলেন থলেডটকম ও উইকমডটকমর বিভিন্ন পদে কর্মরত থাকা অবস্থায় গ্রেপ্তাররা কম মূল্যে বিভিন্ন পণ্য টিভি ফ্রিজ মোটরসাইকেল ইলেকট্রিক পণ্য বিক্রির প্রলোভন দেখিয়ে বিভিন্ন ফেসবুক পেজে ও অনলাইনের বিভিন্ন মাধ্যমে অফার দেয়।সিআইডির এই কর্মকর্তা বলেন ভিকটিমরা বিজ্ঞাপনে আকৃষ্ট হয়ে যোগাযোগ করার পরে জানতে পারেন টাকা পরিশোধ করলে ৩০ দিনের মধ্যে পণ্য সরবরাহ করা হবে। ভিকটিমরা এ প্রস্তাবে রাজি হয়ে বিভিন্ন তারিখে চেকের মাধ্যমে ও নগদ প্রায় আড়াই কোটি টাকা দেন। তিনি বলেন গ্রাহকদের টাকা হাতে পাওয়ার পর ৫০ দিন অতিবাহিত হলেও পণ্য সরবরাহ না করে অপেক্ষা করতে বলে প্রতিষ্ঠানটি।এ মামলার বাদী খায়রুল আলম মীর প্রতিষ্ঠানটির অফিসে গেলে তারা বাদীসহ ভিকটিমদের বিভিন্ন অংকের টাকার চেক দেয়। সেই চেক নিয়ে ভিকটিমরা ব্যাংকে টাকা উত্তোলন করতে গেলে অ্যাকাউন্টে কোনও টাকা নেই বলে ব্যাংক কর্তৃপক্ষ জানায়।প্রতিষ্ঠানটি এভাবে হাজার হাজার লোকের কাছ থেকে মিথ্যা ও চটকদার বিজ্ঞাপনের মাধ্যমে কোটি কোটি টাকা প্রতারণামূলক ভাবে আত্মসাৎ করে বলেও জানান সিআইডির এই কর্মকর্তা।