Serial,Title,Date,Author,News
1199,ঋণ পুনর্গঠনে চামড়াশিল্প প্রতিষ্ঠানকে আরো সময়,2021-06-23,ইত্তেফাক রিপোর্ট,সাভারের চামড়া শিল্পনগরীতে স্থানান্তরিত প্রতিষ্ঠানের বিশেষ সুবিধার আওতায় ঋণ পুনর্গঠন ও পুনঃতফসিল সময় আরো তিন মাস বাড়িয়েছে বাংলাদেশ ব্যাংক। আগামী ৩০ সেপ্টেম্বর পর্যন্ত ২ শতাংশ ডাউনপেমেন্ট দিয়ে এ সুবিধা নিতে পারবে প্রতিষ্ঠানগুলো। আগের সময়সীমা ছিল ৩০ জুন পর্যন্ত। বাংলাদেশ ব্যাংকের ব্যাংকিং প্রবিধি ও নীতি বিভাগ থেকে গতকাল মঙ্গলবার এ বিষয়ে একটি প্রজ্ঞাপন জারি করে সব বাণিজ্যিক ব্যাংকগুলোর প্রধান নির্বাহীর কাছে পাঠানো হয়েছে। চামড়া কিনতে ব্যবসায়ীদের অগ্রাধিকার ভিত্তিতে ঋণ দেয়ার নির্দেশ ....প্রজ্ঞাপনে বলা হয় দ্বিতীয় দফায় কোভিড১৯এর বিরূপ প্রভাব দেখা দেওয়ায় ঋণগ্রহীতাদের ব্যবসা পুনরায় ক্ষতিগ্রস্ত হওয়ার আশঙ্কা রয়েছে। পুনর্গঠন বা পুনঃতফসিল সুবিধা গ্রহণে ইচ্ছুক গ্রাহকদের ডাউনপেমেন্টের অর্থ নগদে জমা দিয়ে আবেদনের জন্য আগামী ৩০ সেপ্টম্বর পর্যন্ত সময় বাড়ানো হলো।  গত ৬ জানুয়ারি দেওয়া নির্দেশনায় বলা হয়েছিল ২০২০ সালের ৩১ ডিসেম্বর পর্যন্ত ঋণ স্থিতির ন্যূনতম ২ শতাংশ অর্থ ডাউনপেমেন্ট হিসাবে নগদে আদায় সাপেক্ষে এক্সিট সুবিধা দেওয়া যাবে। এক্ষেত্রে ২০২০ সালের ৩১ ডিসেম্বর পর্যন্ত যেসব প্রতিষ্ঠানের ঋণ স্থিতি ৫ কোটি টাকা পর্যন্ত সেসব প্রতিষ্ঠানকে দায়দেনা পরিশোধের জন্য সর্বোচ্চ ৩ বছর এবং যেসব প্রতিষ্ঠানের ঋণ স্থিতি ৫ কোটি টাকার বেশি তাদের দায়দেনা পরিশোধের জন্য সর্বোচ্চ ৫ বছর সময় দেওয়া যাবে। চামড়া খাতে বছরে ৪২ হাজার কোটি টাকা রপ্তানি সম্ভব ....পরে পুনর্গঠন বা পুনঃতফসিল সুবিধা গ্রহণে ইচ্ছুক গ্রাহক নগদে ডাউনপেমেন্টের অর্থ পরিশোধ করে চলতি বছরের ৩১ মার্চ পর্যন্ত আবেদন জমা দেওয়ার সময় নির্ধারিত ছিল। ১২ এপ্রিল জারিকৃত প্রজ্ঞাপনে এ সময় তিন মাস বাড়িয়ে ৩০ জুন পর্যন্ত করা হয়। এবার আরো তিন মাস বাড়ানো হলো।ইত্তেফাককেকে