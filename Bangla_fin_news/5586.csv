Serial,Title,Date,Author,News
5586,৫ টাকার ধাতব মুদ্রা চালু থাকবে,2015-11-17,অনলাইন ডেস্ক,বর্তমানে প্রচলিত ৫ টাকার ধাতব মুদ্রা চালু থাকবে বলে জানিয়েছে সরকার। সংসদে অর্থমন্ত্রীর একটি বক্তব্যে বিভিন্ন মহলে বিভ্রান্তি সৃষ্টির প্রেক্ষাপটে মঙ্গলবার অর্থ মন্ত্রণালয়ের এক সংবাদ বিজ্ঞপ্তিতে এ কথা জানানো হয়।  পাঁচ টাকার মুদ্রা প্রচলনের দায়িত্ব সরকারের হাতে আনতে আইন সংশোধনের পর গত রবিবার সংসদে আবুল মাল আবদুল মুহিত বলেছেন আই শুড উইথড্র অল দা ফাইভ টাকা কয়েনস।  অর্থ মন্ত্রণালয়ের সংবাদ বিজ্ঞপ্তিতে বলা হয়েছে উক্ত আইনি সংশোধনী আনয়নের ফলে বর্তমানে প্রচলিত ১ এবং ২ টাকা মূল্যমানের কাগুজে নোট এবং ধাতব মুদ্রার পাশপাশি ৫ টাকা মূল্যমানের নোট এবং ধাতব মুদ্রাও গণপ্রজাতন্ত্রী বাংলাদেশ সরকারের লিগ্যাল টেন্ডার হিসাবে পরিণত হবে।