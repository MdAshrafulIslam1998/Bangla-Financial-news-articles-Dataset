Serial,Title,Date,Author,News
3571,ব্যাংকারদের পরিশ্রমে অর্থনীতি প্রতিনিয়ত এগিয়ে যাচ্ছে অর্থমন্ত্রী,2018-03-20,অনলাইন ডেস্ক,অর্থমন্ত্রী আবুল মাল আব্দুল মুহিত বলেছেন প্রধানমন্ত্রী শেখ হাসিনার নেতৃত্বেই নির্ধারিত সময়ের মধ্যে বাংলাদেশ উন্নতসমৃদ্ধ দেশে পরিণত হবে। বাংলাদেশ ব্যাংক আন্তঃঅফিস ক্রীড়া সাহিত্য ও সাংস্কৃতিক প্রতিযোগিতার উদ্বোধনী অনুষ্ঠানে অর্থমন্ত্রী এ কথা বলেন। তিনি আজ মঙ্গলবার সকাল ১০টায় সিলেটে আবুল মাল আব্দুল মুহিত ক্রীড়া কমপ্লেক্সে বেলুন উড়িয়ে এ প্রতিযোগিতার উদ্বোধন করেন।  অর্থমন্ত্রী বলেন বাংলাদেশ ব্যাংক দেশের অর্থনীতির অন্যতম প্রধান স্তম্ভ। ব্যাংকারদের অক্লান্ত পরিশ্রমে দেশের অর্থনীতি প্রতিনিয়ত এগিয়ে যাচ্ছে।  তিনি বলেন ক্রীড়া সাহিত্য ও সংস্কৃতির চর্চা মানুষের দেহ মন ভালো রাখে। মানুষের দেহ ও মানসিক সুস্থতা তার কাজে গতি আনে। তাই ক্রীড়া ও সাহিত্য মানুষের কর্ম দক্ষতা বৃদ্ধিতে সাহায্য করে। তিনি আয়োজক কর্তৃপক্ষকে ধন্যবাদ জানিয়ে বলেন বর্তমানে বাংলাদেশ উন্নয়নশীল দেশের স্বীকৃতি পেয়েছে। একই রকমভাবে পরিকল্পনামতো কাজ করা গেলে শেখ হাসিনার নেতৃত্বে অচিরেই বাংলাদেশ উন্নত দেশ হিসেবে আত্মপ্রকাশ করবে। বাসস।  ইত্তেফাকএমআই