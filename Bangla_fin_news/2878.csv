Serial,Title,Date,Author,News
2878,সুইস ব্যাংকে বেড়েছে বাংলাদেশিদের টাকা,2019-06-28,অনলাইন ডেস্ক,সুইজারল্যান্ডের ব্যাংকগুলোতে বাংলাদেশিদের আমানতের পরিমাণ আবারো বেড়েছে।২০১৮ সালে বাংলাদেশিদের মোট সঞ্চয়ের পরিমাণ দাঁড়িয়েছে ৬১ কোটি ৭৭ লাখ সুইসফ্র্যাংক।প্রতিফ্র্যাংক ৮৭ টাকা ধরলে বাংলাদেশি মুদ্রায় দাঁড়ায় প্রায় পাঁচ হাজার ৩৭৩ কোটি টাকা। জমাকৃত এ টাকার পরিমাণ দেশের কমপক্ষে ১২টি বেসরকারি ব্যাংকের পরিশোধিত মূলধনের সমান।২০১৭ সালে এর পরিমাণ ছিল চার হাজার ১৩৯ কোটি টাকা। এ হিসাবে বছরে এক হাজার ২৩৪ কোটি টাকা বেড়েছে। সুইজারল্যান্ডের কেন্দ্রীয় ব্যাংক সুইস ন্যাশনাল ব্যাংকের এসএনবি ব্যাংকস ইন সুইজারল্যান্ড শীর্ষক প্রতিবেদনে এ তথ্য উঠে এসেছে। বৃহস্পতিবার প্রতিবেদনটি প্রকাশ করা হয়।সুইস কেন্দ্রীয় ব্যাংকের ঘোষণা অনুযায়ী নাগরিকত্ব গোপন রেখেছে এমন বাংলাদেশিদের জমা রাখা অর্থ এই হিসাবের মধ্য রাখা হয়নি। এছাড়া গচ্ছিত সোনা কিংবা মূল্যবান সামগ্রীর আর্থিক হিসাবও বাইরে রাখা হয়েছে।আরো পড়ুন ...ফের মুসলিম যুবককে মারধর জয় শ্রী রাম বলাতে জোর জবরদস্তিপরিসংখ্যান অনুযায়ী ২০১৬ সাল পর্যন্ত টানা ছয় বছর সুইস ব্যাংকে বাংলাদেশিদের আমানত বাড়ে। ২০১৭ সালে খানিকটা কমলেও ২০১৮ সালে এসে তা আবারো বেড়েছে।অপরদিকে সুইস ব্যাংকে বিশ্বের অন্যান্য কয়েকটি দেশের আমানতও বেড়েছে। এতে এ বছরও বিশ্বে প্রথম অবস্থানে রয়েছে যুক্তরাজ্য। তবে সুইস ব্যাংকে সারা বিশ্বের আমানত রাখা কমেছে। আগামী বছরে ২০১৯ সালের রিপোর্ট প্রকাশিত হবে।ইত্তেফাকজেডএইচ