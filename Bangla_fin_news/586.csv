Serial,Title,Date,Author,News
586,নভোএয়ারের ৯ম প্রতিষ্ঠাবার্ষিকী উদযাপন,2022-01-09,ইত্তেফাক অনলাইন ডেস্ক,বিভিন্ন কর্মসূচির মাধ্যমে নবম প্রতিষ্ঠাবার্ষিকী উদযাপন করেছে দেশের অন্যতম বেসরকারি এয়ারলাইন নভোএয়ার। রবিবার ৯ জানুয়ারি এক সংবাদ বিজ্ঞপ্তিতে এ তথ্য জানায় নভোএয়ার। এতে বলা হয় নভোএয়ার ২০১৩ সালের ৯ জানুয়ারির অভ্যন্তরীণ রুটে ঢাকা থেকে চট্টগ্রামে ফ্লাইট পরিচালনার মাধ্যমে যাত্রী পরিবহন শুরু করে। নবম বর্ষপূর্তি উপলক্ষে সংশ্লিষ্ট কর্তৃপক্ষ ব্যবসায়িক সহযোগী ও সম্মানিত যাত্রীদের শুভেচ্ছা জানিয়েছেন নভোএয়ারের ব্যবস্থাপনা পরিচালক মফিজুর রহমান। তিনি বলেন নভোএয়ার সব সময়ই যাত্রী নিরাপত্তাকে সর্বোচ্চ গুরুত্ব দিয়ে নিরাপদ ভ্রমণে যাত্রীদের কাছে বিশ্বস্ততা অর্জন কছেরে। সময়ানুযায়ী ফ্লাইট পরিচালনা ও যাত্রী সেবার ক্রম উন্নয়নের ধারায় আমরা প্রতিনিয়ত আধুনিক প্রযুক্তি সংযোজন করে আসছি। মফিজুর রহমান আরও বলেন নভোএয়ার নবম বর্ষ উদযাপনের শুভক্ষণে যাত্রী সাধারণের আরও উন্নত প্রযুক্তিগত সেবা দেওয়ার জন্য মোবাইল বোর্ডিং পাস সেবা চালু করেছে। অতীতের মত এই ক্ষেত্রেও নভোএয়ারই বাংলাদেশে প্রথম ও অগ্রণী ভূমিকা রাখছে। তিনি বলেন নভোএয়ারের বহরে বর্তমানে ৭টি এটিআর ৭২৫০০ মডেলের উড়োজাহাজ রয়েছে। নতুন বছরে পদার্পণের অঙ্গীকার হবে আমাদের সম্মানিত যাত্রীদের চাহিদার সঙ্গে সামঞ্জস্যপূর্ণ অভ্যন্তরীণ ও আন্তর্জাতিক গন্তব্য সম্প্রসারণ বহরে আরও উড়োজাহাজ সংযোজনের মাধ্যমে উন্নত যাত্রী সেবা নিশ্চিত করা। নভোএয়ারের ফ্লাইট নেটওয়ার্ক ঢাকা থেকে চট্টগ্রাম কক্সবাজার যশোর সিলেট সৈয়দপুর বরিশাল ও রাজশাহী এবং আন্তর্জাতিক গন্তব্য কলকাতায় বিস্তৃত।