Serial,Title,Date,Author,News
5258,ভোমরা স্থলবন্দরে আমদানিরফতানি কার্যক্রম ৪ দিন বন্ধ,2016-03-23,সাতক্ষীরা প্রতিনিধি,হিন্দু সম্প্রদায়ের দোল পূজা ও হলি উত্সব এবং বাংলাদেশের স্বাধীনতা দিবস উপলক্ষে সাতক্ষীরার ভোমরা স্থল বন্দরের আমদানিরফতানি কার্যক্রম বুধবার থেকে টানা চার দিন বন্ধ থাকবে। আগামী ২৭ মার্চ রবিবার থেকে যথারীতি আমদানিরফতানি কার্যক্রম চলবে।  ভোমরা স্থল বন্দর শুল্ক স্টেশনের সহকারী পরিচালক শরিফ আল আমিন জানান হিন্দু সম্প্রদায়ের দোল পূজা ও হলি উত্সব উপলক্ষে ভারতের কাস্টমস ও সিএন্ডএফ অ্যাসোসিয়েশন বুধবার ও বৃহস্পতিবার দুই আমদানিরফতানি কার্যক্রম বন্ধ রাখার সিদ্ধান্ত নিয়েছে। বিষয়টি তারা বাংলাদেশ কাস্টমস ও সিএন্ডএফ অ্যাসোসিয়েশনের নেতৃবৃন্দকে লিখিতভাবে জানিয়েছেন। সে কারণে বুধবার ও বৃহস্পতিবার এই দুই দিন সবধরনের আমাদানিরফতানি কার্যক্রম বন্ধ থাকবে। একইসাথে শুক্রবার সরকারি ছুটি ও শনিবার বাংলাদেশে স্বাধীনতা দিবস উপলক্ষে আরো দুই দিন আমদানিরফতানি কার্যক্রম বন্ধ থাকবে বলে তিনি আরো জানান।  ভোমরা স্থল বন্দর সিএন্ডএফ অ্যাসোসিয়েশনের সাধারণ সম্পাদক মোস্তাফিজুর রহমান নাসিম বিষয়টি নিশ্চিত করে জানান আগামী রবিবার ২৭ মার্চ থেকে আবারো আমদানিরফতানি কার্যক্রম যথারীতি শুরু হবে।