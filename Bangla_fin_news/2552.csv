Serial,Title,Date,Author,News
2552,রাজধানীতে কমতে শুরু করেছে পেঁয়াজের দাম,2019-11-18,অনলাইন ডেস্ক,রাজধানীর পাইকারি বাজারে পেঁয়াজের দাম প্রতি কেজিতে ৪০ থেকে ৫০ টাকা কমেছে। তবে খুচরা বাজারে পেঁয়াজের মূল্য অপরিবর্তিত দেখা গেছে।সোমবার বাজার ঘুরে দেখা যায় পাইকারি বাজারে স্থানীয় জাতের প্রতি কেজি পেঁয়াজের দাম ১৬০ টাকা থেকে ১৭০ টাকায় বিক্রি হয়েছে। এই জাতের পেঁয়াজ আগে ২০০ থেকে ২২০ টাকায় বিক্রি হত। আর মিয়ানমার থেকে আমদানি করা পেঁয়াজ আগে যেখানে ১৮০ টাকা থেকে ২০০ টাকায় বিক্রি হতো। তা ১৪০ টাকা থেকে ১৫০ টাকায় বিক্রি হতে দেখা গেছে।রাজধানীর শ্যামবাজারে পেঁয়াজ আমদানীকারক সমিতির সাধারণ সম্পাদক হাজী মাজেদ বলেন রাজধানীর শ্যামবাজারের পাইকারি বাজারে দেশীয় ও আমদানি করা উভয় জাতের প্রতি কেজি পেঁয়াজের দাম আজ ৪০ থেকে ৫০ টাকা কমেছে। আগে এই পেঁয়াজ ২০০ টাকা থেকে ২২০ টাকায় বিক্রি হয়েছে।বাণিজ্য সচিব মো. জাফর উদ্দিন বলেন সরকার ইতোমধ্যে প্রয়োজনীয় কার্যকর পদক্ষেপ গ্রহণ করায় পেঁয়াজের বাজার স্থিতিশীল হতে শুরু করেছে।তিনি আরো বলেন পেঁয়াজের বাজার কারসাজি করার জন্য ইতোমধ্যে দুহাজার ৫শ জনের বিরুদ্ধে আইনগত ব্যবস্থা নেওয়া হয়েছে। প্রধানমন্ত্রী শেখ হাসিনার নির্দেশে মিশর তুরস্ক ও চীন থেকে পণ্যবাহী বিমানে করে পেঁয়াজ আমদানি করার উদ্যোগ নেওয়া হয়েছে।ইত্তেফাকজেডএইচ