Serial,Title,Date,Author,News
5723,কোরবানির পশুর চামড়ার দাম নির্ধারণ,2015-09-23,ইত্তেফাক রিপোর্ট,ঈদ সামনে রেখে কোরবানির পশুর চামড়া সংগ্রহের দাম নির্ধারণ করেছেন চামড়া ব্যবসায়ীরা। বুধবার রাজধানীর একটি রেস্তোরাঁয় সংবাদ সম্মেলন করে এই দাম ঘোষণা করেন বাংলাদেশ ট্যানার্স অ্যাসোসিয়েশনের সভাপতি শাহীন আহমেদ।  শাহীদ আহমেদ জানিয়েছেন ট্যানানি মালিকরা এবার ঢাকায় প্রতি বর্গফুট লবণযুক্ত গরুর চামড়া কিনবেন ৫০ টাকা থেকে ৫৫ টাকায়। ঢাকার বাইরে এর দাম হবে ৪০ টাকা থেকে ৪৫ টাকা।  তিনি জানিয়েছেন প্রতি বর্গফুট লবণযুক্ত মহিষের চামড়ার দাম ধরা হয়েছে ৩৫ থেকে ৪০ টাকা। সারা দেশে খাসির লবণযুক্ত চামড়া ২০ থেকে ২২ টাকা এবং বকরির চামড়া ১৫ থেকে ১৭ টাকায় সংগ্রহ করা হবে।  শাহীদ আহমেদ বলেছেন আন্তর্জাতিক বাজারের সঙ্গে সঙ্গতি রেখে এই দাম নির্ধারণ করা হয়েছে।