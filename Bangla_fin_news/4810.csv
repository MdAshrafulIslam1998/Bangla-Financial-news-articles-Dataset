Serial,Title,Date,Author,News
4810,এসডিজি বাস্তবায়নে বড় চ্যালেঞ্জ অর্থায়ন ও অদক্ষতা,2016-10-02,ইত্তেফাক রিপোর্ট,জাতিসংঘ ঘোষিত টেকসই উন্নয়ন লক্ষ্যমাত্রা এসডিজি বাস্তবায়নে বড় সমস্যা হিসেবে অর্থায়ন ও আমলাদের অদক্ষতাকে দায়ী করেছে এসডিজি বাস্তবায়নে নাগরিক প্ল্যাটফর্ম বাংলাদেশ।  রবিবার মেট্রোপলিটন চেম্বার অব কমার্স এন্ড ইন্ডাস্ট্রি এমসিসিআই ও নাগরিক প্ল্যাটফর্মের যৌথ আয়োজনে অনুষ্ঠিত এক মতবিনিময় সভায় উপস্থিত বক্তারা বলেন এসডিজি বাস্তবায়নে বেসরকারি খাত প্রস্তুত রয়েছে। তবে এজন্য বড় ধরনের অর্থায়ন প্রয়োজন। বিষয়টি আগামী বাজেটে গুরুত্ব দেয়া দরকার। এছাড়া দেশে আমলাদের দক্ষতার অভাব রয়েছে। ছোট কোন বিষয় সমাধান করতেও তাদেরকে দিয়ে কাজ হয় না। প্রধানমন্ত্রীকে হস্তক্ষেপ করতে হয়। এসব অদক্ষ আমলারা বহাল থাকলে এসডিজি বাস্তবায়ন সম্ভব হবে না।  এমসিসিআইয়ের সভাপতি সৈয়দ নাসিম মঞ্জুরের সভাপতিত্বে অনুষ্ঠিত এ মতবিনিময় সভায় প্রধান অতিথি হিসেবে উপস্থিত ছিলেন অর্থ ও পরিকল্পনা প্রতিমন্ত্রী আব্দুল মান্নান।  বিশেষ অতিথি হিসেবে বক্তব্য রাখেন ফেডারেশন অব বাংলাদেশ চেম্বার অব কমার্স এন্ড ইন্ডাস্ট্রির এফবিসিসিআই প্রথম সহসভাপতি শফিউল ইসলাম।  প্রতিমন্ত্রী আব্দুল মান্নান বলেন এসডিজি বাস্তবায়নে সরকার বেসরকারি খাতকে বড় অবদান রাখতে হবে। এ জন্য এ খাতের উন্নয়নে প্রয়োজনীয় সব ধরনের ব্যবস্থা নেওয়া হচ্ছে। তিনি বলেন চলতি অর্থবছরের বাজেটে বৈদেশিক অনুদান এক শতাংশেরও নিচে। আর এসডিজি বাস্তবায়নে ৮০ শতাংশ অর্থই ব্যয় হবে দেশীয় সম্পদ থেকে। আমরা এখন আর বিদেশি অর্থায়নের দিকে তাকিয়ে নেই। তাই এসডিজি বাস্তবায়নে আমাদেরকে রাজস্ব বাড়াতে হবে। এ জন্য প্রয়োজন ব্যবসায়ীদের সহযোগিতা। আমরা ব্যবসায়ীদের সংগঠন এফবিসিসিআই এমসিসিআই ডিসিসিআইসহ সবার সহযোগিতায় আগামী অর্থবছরেই নতুন ভ্যাট আইন বাস্তবায়ন করবো।  এসডিজি অর্জন করতে হলে আমাদের সুনির্দিষ্ট লক্ষ্যমাত্রা নিয়ে গবেষণা করতে হবে উল্লেখ করে এম এ মান্নান বলেন এজন্য সঠিক তথ্যের যোগান থাকা প্রয়োজন। তাই তথ্য ভাণ্ডারকে সমৃদ্ধ করতে আমরা বাংলাদেশ পরিসংখ্যান ব্যুরোকে আধুনিকায়ন করছি।  তিনি আরও বলেন আমাদের লক্ষ্য হলো আমরা বাংলাদেশ একটি মেগা ভিলেজ করে গড়ে তুলবো। যেখানে জেলাগুলোর মধ্যে যোগাযোগ ব্যবস্থা খুব সহজ।  শফিউল ইসলাম বলেন বাংলাদেশের আমদানি ও রপ্তানির সিংহ ভাগই হয় চট্টগ্রাম বন্দরের মধ্য দিয়ে। এ বন্দরের কার্যক্রম নির্বিঘ্ন হতে হবে। অথচ সম্প্রতি চট্টগ্রাম বন্দরকে সচল করাকে কেন্দ্র করে আমাদের আমলাদের অদক্ষতা চরমভাবে ক্ষতিগ্রস্ত করেছে উদ্যোক্তাদেরকে। শেষ পর্যন্ত প্রধানমন্ত্রীকে ফোন করে সমস্যার সমাধান করতে হয়েছে। এ ধরনের অদক্ষ আমলাদের দিয়ে এসডিজি বাস্তবায়ন করা সম্ভব নয়। এছাড়া বাজেটের সময়ও আমাদের আমলাদের অদক্ষতা স্পষ্ট হয়ে উঠে। বাজেটের আগে তারা ব্যবসায়ীদের সাথে বৈঠক করে। কিন্তু বাজেটে ব্যবসায়ীদের সুপারিশের কোন প্রতিফলন থাকে না।  সভায় এসডিজি বাস্তবায়নে বেসরকারি খাতের ভূমিকা শীর্ষক নিবন্ধ উপস্থাপন করেন ঢাকা চেম্বার অব কমার্স এন্ড ইন্ডাস্ট্রির ডিসিসিআই সাবেক সভাপতি আসিফ ইব্রাহিম। নিবন্ধের উপর প্যানেল আলোচক ছিলেন ডিসিসিআইয়ের সাবেক সভাপতি আবুল কাশেম খান এবং গ্রীন ডেল্টা ইন্স্যুরেন্সের ব্যবস্থাপনা পরিচালক ফারজানা চৌধুরী।  সভায় অন্যদের মধ্যে বক্তব্য রাখেন এসডিজি বাস্তবায়নে নাগরিক প্ল্যাটফর্ম বাংলাদেশএর আহ্বায়ক ড. দেবপ্রিয় ভট্টাচার্য সেন্টার ফর পলিসি ডায়ালগের সিপিডি নির্বাহি পরিচালক ড. মুস্তাফিজুর রহমান বাংলাদেশ প্রতিবন্ধী কল্যাণ সমিতির প্রতিষ্ঠাতা আব্দুস সাত্তার দুলাল বাংলাদেশ ইন্ডেন্টিং এজেন্টস এসোসিয়েশনের সভাপতি এম এস সিদ্দিকী এবং মানুষের জন্য ফাউন্ডেশনর নির্বাহি পরিচালক শাহীন আনমসহ আরও অনেকে।  ড. দেবপ্রিয় ভট্টাচার্য বলেন এসডিজি বাস্তবায়নের অর্থ শুধু প্রবৃদ্ধি অর্জন আর বেকারত্ব দূর করা নয়। বরং এর অর্থ হলো একটি বসবাসযোগ্য পৃথিবী তৈরি করা। শ্রমিকদের জন্য নিরাপদ কর্মস্থল তৈরি করা। নারীদের জন্য সহায়ক কর্ম পরিবেশ তৈরি করা।  বেসরকারি খাতের জন্য বিনিয়োগ সহায়ক অবকাঠামো তৈরি করা এবং মানসম্মত শিক্ষা নিশ্চিত করা। এ বিষয়গুলো সরকার একা করতে পারবে না। এজন্য সবার সমন্বিত পদক্ষেপ প্রয়োজন। সঠিক তথ্যের ভিত্তিতে কর্মপরিকল্পনা তৈরি করে এগিয়ে যাওয়া দরকার। কিন্তু আমাদের দেশে তথ্যের অপর্যাপ্ততা রয়েছে। গবেষণার অভাব রয়েছে।     ইত্তেফাকএমআই