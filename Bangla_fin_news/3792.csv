Serial,Title,Date,Author,News
3792,ইকোনমিক টাইমস এশিয়ার ব্যবসায়ী সম্মেলন যোগ দিচ্ছেন শিল্পমন্ত্রী,2017-11-27,অনলাইন ডেস্ক,ইকোনমিক টাইমস্ এশিয়া ব্যবসায়ী সম্মেলনে অংশ নিতে আজ রাতে সোমবার মালয়েশিয়া যাচ্ছেন শিল্পমন্ত্রী আমির হোসেন আমু। ভারতের টাইমস্ গ্রুপের আমন্ত্রণে শিল্পমন্ত্রী সম্মানিত অতিথি হিসেবে সম্মেলনে অংশ নিচ্ছেন। দ্বিতীয়বারের মত আয়োজিত এ আন্তর্জাতিক সম্মেলন ২৯ নভেম্বর কুয়ালালামপুরে অনুষ্ঠিত হবে।  মালয়েশিয়ার প্রধানমন্ত্রী মোহাম্মদ নাজিব বিন টান হাজী আব্দুল রাজ্জাক সম্মেলনের উদ্বোধন করবেন। এতে মালয়েশিয়ার আন্তর্জাতিক বাণিজ্য ও শিল্পমন্ত্রী মোস্তপা মোহামেদসহ বিশ্বের ২০টি দেশের মন্ত্রী ব্যবসায়ী নেতা ঊর্ধতন সরকারি কর্মকর্তা আন্তর্জাতিক বাণিজ্য প্রতিষ্ঠানের প্রধান নির্বাহী ব্যাংকার শিক্ষাবিদ থিংকট্যাংক বিশ্বব্যাংক এশীয় উন্নয়ন ব্যাংকসহ আন্তর্জাতিক আর্থিক ও বাণিজ্যিক প্রতিষ্ঠান ও সুশীল সমাজের ৪ শতাধিক প্রতিনিধি অংশ নেবেন।  সম্মেলনে উদীয়মান অর্থনীতির প্রেক্ষাপটে বিশ্ব সম্প্রদায়ের কাছে এশিয়ার বাণিজ্যিক সক্ষমতা পৌঁছে দেয়ার কৌশল নিয়ে বিস্তারিত আলোচনা হবে। এতে আন্তর্জাতিক বাণিজ্যে এশিয়া অঞ্চলের সক্ষমতা বাড়ানোর জন্য প্রয়োজনীয় নীতি সংস্কার অবকাঠামোগত উন্নয়ন বাজার সম্প্রসারণ দক্ষতা উন্নয়ন এবং সক্ষমতা বৃদ্ধিতে করণীয় সম্পর্কে অংশগ্রহণকারীরা মতবিনিময় ও সিদ্ধান্ত নেবেন।  কুয়ালালামপুর থেকে শিল্পমন্ত্রী আগামী ৩০ নভেম্বর ভারত সফরে যাবেন। তিনি ২১তম আন্তর্জাতিক ক্ষুদ্র ও মাঝারি শিল্প সম্মেলনে সম্মানিত অতিথি হিসেবে অংশ নেবেন।ওয়ার্ল্ড অ্যাসোসিয়েশন ফর স্মল অ্যান্ড মিডিয়াম এন্টারপ্রাইজেজ আয়োজিত দুদিন ব্যাপী এ সম্মেলন ভারতের নয়াদিল্লীতে অনুষ্ঠিত হবে।  এতে শিল্পমন্ত্রী তিন সদস্যের প্রতিনিধিদলের নেতৃত্ব দেবেন। এসএমই ফাউন্ডেশনের ব্যবসাপনা পরিচালক মোঃ শফিকুল ইসলাম এবং মন্ত্রীর সহকারি একান্ত সচিব ফখরুল মাজিদ মাহমুদ প্রতিনিধিদলে সদস্য হিসেবে অন্তর্ভুক্ত রয়েছেন। শিল্পমন্ত্রী আগামী ৪ ডিসেম্বর দেশে ফিরবেন। খবর বাসস।  ইত্তেফাকএএম।