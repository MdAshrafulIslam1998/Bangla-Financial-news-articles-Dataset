Serial,Title,Date,Author,News
3527,জাহাজ নির্মাণ শিল্পে ব্যাংক ঋণে সুদ ছাড়,2018-04-08,ইত্তেফাক রিপোর্ট,লোকসানে থাকা জাহাজ নির্মাণ শিল্পের সহায়তায় ব্যাংকঋণে সুদহার ও ঋণ পরিশোধের মেয়াদে বড় ধরনের সুবিধা দিল সরকার। অর্থ মন্ত্রণালয় থেকে বাংলাদেশ ব্যাংকে পাঠানো পৃথক দুটি নির্দেশনা সংযুক্ত করে একটি প্রজ্ঞাপন জারি করা হয়েছে। কেন্দ্রীয় ব্যাংকের ব্যাংকিং প্রবিধি ও নীতি বিভাগের মহাব্যবস্থাপক আবু ফরাহ মো. নাছের স্বাক্ষরিত প্রজাপনটি দেশের সব তফসিলি ব্যাংকের ব্যবস্থাপনা পরিচালকদের এমডি কাছে পাঠানো হয়েছে।  গত ৮ ফেবু্রয়ারি অর্থ মন্ত্রণালয়ের আর্থিক প্রতিষ্ঠান বিভাগ থেকে বাংলাদেশ ব্যাংকে পাঠানো চিঠিতে বলা হয় বাংলাদেশের জাহাজ নির্মাণ শিল্পের জন্য বিনিয়োগকৃত মূলধনের বিপরীতে প্রদেয় উচ্চ সুদের হার কমানো ও দীর্ঘমেয়াদে পরিশোধের সুযোগ দিয়ে দীর্ঘস্থায়ী অর্থনৈতিক উন্নয়নে সহায়তা প্রদানের লক্ষ্য রয়েছে সরকারের।