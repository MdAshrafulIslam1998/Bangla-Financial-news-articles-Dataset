Serial,Title,Date,Author,News
3786,এশিয়া ব্যবসায়ী সম্মেলনে যোগ দিতে মালয়েশিয়ায় শিল্পমন্ত্রী,2017-11-28,অনলাইন ডেস্ক,শিল্পমন্ত্রী আমির হোসেন আমু ইকোনমিক টাইমস্ এশিয়া ব্যবসায়ী সম্মেলনে যোগদানের উদ্দেশে আজ ভোরে মালয়েশিয়া পৌঁছেছেন। তিনি সোমবার দিবাগত রাত সাড়ে ১২টার দিকে মালয়েশিয়ার উদ্দেশে ঢাকা ত্যাগ করেন। ভারতের টাইমস্ গ্রুপের আমন্ত্রণে তিনি সম্মানিত অতিথি হিসেবে সম্মেলনে অংশ নিচ্ছেন।  ইকোনমিক টাইমস্ এশিয়া ব্যবসায়ী সম্মেলন আগামীকাল বুধবার কুয়ালালামপুরে অনুষ্ঠিত হবে।  মালয়েশিয়ার প্রধানমন্ত্রী মোহাম্মদ নাজিব বিন টান হাজী আব্দুল রাজাক এ সম্মেলন উদ্বোধন করবেন। এতে মালয়েশিয়ার আন্তর্জাতিক বাণিজ্য ও শিল্পমন্ত্রী মোস্তপা মোহামেদসহ বিশ্বের ২০টি দেশের মন্ত্রী ব্যবসায়িক নেতা ঊর্ধ্বতন সরকারি কর্মকর্তা আন্তর্জাতিক বাণিজ্য প্রতিষ্ঠানের প্রধান নির্বাহী ব্যাংকার শিক্ষাবিদ থিংকট্যাংক বিশ্বব্যাংক এশিয়া উন্নয়ন ব্যাংকসহ আন্তর্জাতিক আর্থিক ও বাণিজ্যিক প্রতিষ্ঠান ও সুশীল সমাজের ৪ শতাধিক প্রতিনিধি অংশ নেবেন।  সম্মেলনে উদীয়মান অর্থনীতির প্রেক্ষাপটে বিশ্ব সম্প্রদায়ের কাছে এশিয়ার বাণিজ্যিক সক্ষমতা পৌঁছে দেয়ার কৌশল নিয়ে বিস্তারিত আলোচনা হবে। এতে আন্তর্জাতিক বাণিজ্যে এশিয়া অঞ্চলের সক্ষমতা বাড়ানোর জন্য প্রয়োজনীয় নীতি সংস্কার অবকাঠামোগত উন্নয়ন বাজার সম্প্রসারণ দক্ষতা উন্নয়ন এবং সক্ষমতা বৃদ্ধিতে করণীয় সম্পর্কে অংশগ্রহণকারীরা মতবিনিময় ও সিদ্ধান্ত নেবেন।  কুয়ালালামপুর থেকে শিল্পমন্ত্রী ৩০ নভেম্বর ভারত সফরে যাবেন। সেখানে তিনি ২১তম আন্তর্জাতিক ক্ষুদ্র ও মাঝারি শিল্প সম্মেলনে সম্মানিত অতিথি হিসেবে অংশ গ্রহন করবেন।  ইত্তেফাকএএম।