Serial,Title,Date,Author,News
4703,কোকাকোলা বাংলাদেশকে বিজ্ঞাপনী সেবা দেবে টপ অব মাইন্ড,2016-11-07,অনলাইন ডেস্ক,বিশ্বখ্যাত কোমলপানীয় ব্র্যান্ড কোকাকোলা দেশের শীর্ষস্থানীয় বিজ্ঞাপনী সংস্থা টপ অব মাইন্ডের সাথে একটি চুক্তি সই করেছে। চুক্তি অনুযায়ী কোকাকোলার এওআর দ্য এজেন্সি অব রেকর্ড হিসেবে জনসংযোগ ও বিজ্ঞাপনসংক্রান্ত যাবতীয় কার্যক্রম পরিচালনা করবে টপ অব মাইন্ড।  কোকাকোলা বিশ্বব্যাপী কোমলপানীয় শিল্পের অন্যতম শীর্ষস্থানীয় কোম্পানি। প্রতিষ্ঠানটি এদেশে তাদের এওআর সংক্রান্ত কার্যকর সমাধান দেওয়াসহ মিডিয়া প্লানিং এবং মিডিয়া বায়িং ও বিজ্ঞাপন প্রকাশ সংক্রান্ত পরিকল্পনার দায়িত্ব পালনে টপ অব মাইন্ডকে বেছে নিয়েছে।  কোকাকোলা বাংলাদেশের ব্যবস্থাপনা পরিচালক এমডি শাদাব আহমেদ খান এবং টপ অব মাইন্ডের ব্যবস্থাপনা পরিচালক এমডি জিয়াউদ্দিন আদিল নিজ নিজ প্রতিষ্ঠানের পক্ষে এ অংশীদারিত্ব চুক্তিতে সই করেন। চুক্তি স্বাক্ষর অনুষ্ঠানে উপস্থিত ছিলেন টপ অব মাইন্ডের সিএফও সালমা আদিল এবং কোকাকোলা বাংলাদেশের মার্কেটিং কনসালটেন্ট নওশাবা ঐশী সহ উভয় প্রতিষ্ঠানের ঊর্দ্ধতন কর্মকর্তাবৃন্দ।  এ চুক্তি অনুযায়ী কোকাকোলা বাংলাদেশের পক্ষে তাদের এওআর দ্য এজেন্সি অব রেকর্ড হিসেবে টপ অব মাইন্ড টিভি প্রিন্ট ডিজিটাল রেডিও এবং আউটঅবহোম প্রভৃতি মাধ্যমে কাজ করবে। এ ছাড়াও কোকাকোলা বাংলাদেশকে এক্সক্লুসিভ স্ট্র্যাটেজিক মিডিয়া প্লানিং অ্যান্ড বায়িং সলিউশন্স সংক্রান্ত কৌশলগত পরিকল্পনা প্রণয়নের দায়িত্ব পালন করবে টপ অব মাইন্ড।  অনুষ্ঠানে টপ অব মাইন্ডের ব্যবস্থাপনা পরিচালক এমডি জিয়াউদ্দিন আদিল বলেন কোকাকোলা বিশ্বব্যাপী সন্দেহাতীতভাবে সবচেয়ে স্বীকৃতি ব্র্যান্ডগুলোর মধ্যে অন্যতম একটি। স্থানীয় বাজারে এ ধরনের একটি বৈশ্বিক সুখ্যাতিসম্পন্ন ব্র্যান্ডকে কৌশলগত পরিকল্পনা দিয়ে সহযোগিতা করতে গভীর অন্তর্দৃষ্টি এবং পরিকল্পনা থাকা জরুরি।  এওআর সেবায় আমাদের এক দশকেরও বেশি সময়ের ঋদ্ধ অভিজ্ঞতা ও দক্ষতাকে কাজে লাগিয়ে আমরা বাংলাদেশের বাজারে কোকাকোলার ব্যবসায়কে সফলতার নতুন দিগন্তে পৌঁছাতে কৌশলগত সহায়তা প্রদান করতে সক্ষম হব বলে আশা করি।  ইত্তেফাকএসএসএ