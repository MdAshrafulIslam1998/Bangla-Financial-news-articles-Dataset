Serial,Title,Date,Author,News
7434,বিদেশের বাজারে বাংলাদেশি টুপির কদর,2014-07-04,আবুল কাসেম ভূইয়া,আমাদের বাংলাদেশে তৈরি টুপির চাহিদা এবং কদর দেশের বাইরে বেশ রয়েছে। বিশেষ করে মধ্যপ্রাচ্যসহ বিশ্বের মুসলমান দেশগুলোতে আমাদের দেশের টুপির চাহিদা রয়েছে। আমাদের দেশে উত্পাদিত সুতার কাজ করা কুর্শি কাঁটা কারুকাজসম্পন্ন টুপিগুলো দেশের বাইরে যাচ্ছে। খোঁজ নিয়ে জানা গেছে এসব টুপি সীমিত পাঠানো হচ্ছে। বিশেষ করে সৌদি আরবে আমাদের দেশের টুপির বিশাল বাজার রয়েছে। হজ্বের মৌসুমে সৌদি আরবে আগত বিভিন্ন দেশের হাজীরা বাংলাদেশের টুপি ক্রয় করে থাকে। সৌদি আরবে টুপি ব্যবসায়ীদের সাথে আলাপ করে জানা যায় বাংলাদেশে উত্পাদিত টুপিগুলোর মান এবং ডিজাইন হাজীদের আকৃষ্ট করে থাকে। আফগানিস্তান ইন্দোনেশিয়া পাকিস্তান ইরান থাইল্যান্ড কাতার ওমান মালয়েশিয়া দুবাইয়ের হাজীরা বাংলাদেশি টুপি বেশি ক্রয় করে থাকেন। এসব হাজীর সাথে আলাপ করলে তারা বলেন পৃথিবীর অন্যান্য দেশের টুপির চেয়ে বাংলাদেশি টুপির মান ভালো এবং আকর্ষণীয়।সৌদি আরবের মক্কা মদিনায় টুপি ব্যবসায়ীরা বলেন বাংলাদেশি টুপি তুলনামূলক দামে সস্তা এসব টুপি বিক্রি করতে পারলে লাভ ভালো হয়। কিন্তু আমরা চাহিদা অনুযায়ী টুপি পাই না। বাংলাদেশ থেকে টুপি রপ্তানিকারক ব্যবসায়ীরা বলেন বিদেশের বাজারে আমাদের দেশের টুপির চাহিদা থাকা সত্ত্বেও ব্যাপকভাবে টুপি রপ্তানিতে রয়েছে শত বাধাবিপত্তি। আমাদের দেশে ঢাকা মানিকগঞ্জ ময়মনসিংহ রংপুর কুমিল্লা চট্টগ্রামে টুপি তৈরি করা হচ্ছে। এখানে হাতে এবং মেশিনে টুপি তৈরি করা হয়। গ্রামের দরিদ্র মহিলারা এসব টুপি তৈরি করে থাকে। ছোট ছোট কারখানায় মেশিনে টুপি তৈরি হচ্ছে। এসব টুপি তৈরি করতে গিয়ে টুপি উত্পাদনকারীরা মূলধন সমস্যায় ভোগেন। এমন একটি সম্ভাবনাময় শিল্পে সরকারি কোন পৃষ্ঠপোষকতা নেই বলেন জানান টুপি উত্পাদনকারীরা।টুপি তৈরির কাজে যারা নিয়োজিত আছেন তারা টুপির ন্যায্যমূল্য বা মজুরি পান না। বাংলাদেশের সম্ভাবনাময় টুপি শিল্পকে যথাযথ শিল্পের মর্যাদা দিয়ে এর উন্নয়নে সরকারকে বিশেষ উদ্যোগ নিতে হবে। পৃথিবীর যেসব দেশে আমাদের দেশের টুপির চাহিদা রয়েছে সেসব দেশে ব্যাপকভিত্তিতে টুপি রপ্তানির ব্যাপারে টুপি রপ্তানিকারকদের উত্সাহিত করতে হবে। তাদেরকে সহজশর্তে ঋণ প্রদানের ব্যবস্থা করতে হবে। সহজভাবে বিদেশে পাঠানোর ব্যবস্থা করতে হবে। এই টুপি শিল্প যথাযথ শিল্পের মর্যাদা লাভ করলে আমাদের জাতীয় অর্থনীতিতে বিশেষ অবদান রাখতে সক্ষম হবে।