Serial,Title,Date,Author,News
7493,শ্রমিকের দক্ষতা বাড়াতে এডিবি’র সাথে ১০ কোটি ডলারের ঋণ চুক্তি,2014-06-04,ইত্তেফাক রিপোর্ট,স্কিল ফর এমপ্লয়মেন্ট ইনভেস্টমেন্ট প্রোগ্রাম এসইআইপি শীর্ষক কর্মসূচি বাস্তবায়নে ১০ কোটি ডলার ঋণ প্রদান করবে এশীয় উন্নয়ন ব্যাংক এডিবি। এর মাধ্যমে দক্ষ জনশক্তি তৈরির লক্ষ্যে পুরুষ ও মহিলাদের উপযুক্ত কর্মমুখী প্রশিক্ষণ প্রদান এবং অগ্রাধিকার খাতসমূহে বর্ধিত কর্মসংস্থান সৃষ্টি করা হবে। এ লক্ষ্যে গতকাল আগারগাঁস্থ এনইসি সম্মেলন কক্ষে এক চুক্তি স্বাক্ষর অনুষ্ঠিত হয়। বাংলাদেশ সরকারের পক্ষে অর্থনৈতিক সম্পর্ক বিভাগের ইআরডি যুগ্ম সচিব সাইফুদ্দিন আহমদ ও এডিবির কান্ট্রি ডিরেক্টর কাজুহিকো হিগুচি চুক্তিতে স্বাক্ষর করেন। এসময় জানানো হয় অর্থ বিভাগ এ কর্মসূচির উদ্যোগী সংস্থা। মূলত শিক্ষা মন্ত্রণালয় প্রবাসী কল্যাণ ও বৈদেশিক কর্মসংস্থান মন্ত্রণালয় শিল্প মন্ত্রণালয়ের আওতায় বিভিন্ন প্রশিক্ষণ প্রতিষ্ঠান বাংলাদেশ ব্যাংক এবং পিকেএসএফএর সহযোগী এনজিওদের মাধ্যমে বিভিন্ন বেসরকারি প্রশিক্ষণ প্রতিষ্ঠানের সম্পৃক্ততায় বাস্তবায়ন করা হবে। মোট ছয়টি অগ্রাধিকার খাত যথা তৈরি পোশাক নির্মাণ তথ্যপ্রযুক্তি লাইট ইঞ্জিনিয়ারিং চামড়া ও জুতা জাহাজ নির্মাণ সংশ্লিষ্ট খাতে প্রশিক্ষণ দেয়া হবে। বিভিন্ন ধাপে সর্বমোট ১৫ লাখ নারীপুরুষকে প্রশিক্ষণ দেয়া হবে। প্রকল্পটি বিভিন্ন ধাপে ১০ বছরমেয়াদে বাস্তবায়ন করা হবে। ৫ বছর রেয়াতকালসহ দুই শতাংশ সুদে ২৫ বছরে এ ঋণ পরিশোধ করতে হবে।