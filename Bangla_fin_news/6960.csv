Serial,Title,Date,Author,News
6960,ঝুঁকি নিরসনে পাশে থাকতে চায় সিএসই,2014-12-07,ইত্তেফাক রিপোর্ট,বিনিয়োগকারীদের কাছে নতুনভাবে পৌঁছাতে চায় চট্টগ্রাম স্টক এক্সচেঞ্জ সিএসই। রবিবার সিএসইর নতুন ব্যবস্থাপনা পরিচালক ওয়ালিউলমারুফ মতিন বলেছেন আমরা বিনিয়োগকারীদের সমস্যা জেনে তা সমাধান করার পাশাপাশি বিনিয়োগকারীদের ঝুঁকি কমাতে কাজ করবো। তবে ঝুঁকি কমাতে বিনিয়োগকারীদেরও সচেষ্ট থাকতে হবে। সিএসইর ঢাকাস্থ কার্যালয়ে আয়োজিত এক সাংবাদিক সম্মেলনে তিনি এসব কথা বলেন। বাজার সম্পর্কে বিনিয়োগকারীদের আস্থার অভাবের কথা উল্লেখ করে সিএসইর এমডি বলেন বাজারে যেসব কারণে আস্থার অভাব তৈরি হয়েছে তার সবই অমূলক নয়। তাই এ বিষয়গুলো সমাধান করেই তাদের আস্থা সৃষ্টি করতে হবে। ওয়ালিউলমারুফ মতিন আরও বলেন কেউ যদি বাজারে জুয়া খেলতে চায় এবং গুজবের ভিত্তিতে শেয়ার ক্রয় করেন তবে তার দায়ভার তাকেই নিতে হবে। তবে পুঁজিবাজারে দীর্ঘ মেয়াদি বিনিয়োগের ক্ষেত্রে জুয়াড়িরা টিকে থাকতে পারবে না। দীর্ঘ মেয়াদে প্রকৃত বিনিয়োগকারীরাই জয়ী হবেন।