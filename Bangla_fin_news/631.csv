Serial,Title,Date,Author,News
631,আনোয়ারাশওকত ট্রাস্ট ও ভরসা ইন্সটিটিউটএর শুভ উদ্বোধন,2021-12-29,ইত্তেফাক অনলাইন ডেস্ক,সময়ের পথে যাত্রা শুরু করলো আনোয়ারাশওকত ট্রাস্ট ও ভরসা ইন্সটিটিউট। ২৯ ডিসেম্বর ২০২১ বুধবার উৎসব হল রেডিসন ব্লু ঢাকা ওয়াটার গার্ডেনে সমাজকল্যাণমূলক এই প্রতিষ্ঠান দুটির উদ্বোধনী অনুষ্ঠানের আয়োজন করা হয়। অনুষ্ঠানে প্রধান অতিথি হিসেবে উপস্থিত ছিলেন বাংলাদেশের স্বনামধন্য উদ্যোক্তা টাঙ্গাইল শাড়ি কুটিরএর প্রতিষ্ঠাতা ও স্বত্বাধিকারী মিজ মনিরা এমদাদ। অনুষ্ঠানে আনোয়ারাশওকত ট্রাস্টের চেয়ারপার্সন মিজ আঞ্জুমান আজিজ খান তাঁর স্বপ্নের কথা বলেন। তিনি বলেন গৃহসেবা ও কর্মদক্ষতা তৈরির মাধ্যমে নারী ও তরুণসমাজের আর্থসামাজিক উন্নয়ন ঘটাতে চাকুরি কিংবা স্বাধীন পেশাজীবী জনশক্তি গড়ে তোলাই ভরসা ইন্সটিটিউটের লক্ষ্য। অনুষ্ঠানে ভরসা ইন্সটিটিউটের প্রধান নির্বাহী কর্মকর্তা ও গৃহসেবা বৃদ্ধ ও শিশুর যত্ন সংক্রান্ত সেবা গ্রহণকারী ও সেবা প্রদানকারীদের ওপর পরিচালিত বেইজলাইন সার্ভের প্রিন্সিপাল ইনভেস্টিগেটর মিজ মিরা মিত্র জরিপ থেকে পাওয়া মূল উপাত্তসমূহ তুলে ধরেন। তিনি তাঁর বক্তব্যে বাংলাদেশের বর্তমান পরিস্থিতিতে কর্মজীবী অভিভাবক বিশেষ করে কর্মজীবী মায়েদের সংখ্যা বেড়ে যাওয়ার সাথে সাথে উদ্ভূত গৃহসেবা বৃদ্ধ ও শিশুর যত্নের জন্য যোগ্যতাসম্পন্ন দক্ষ গৃহব্যবস্থাপকের চাহিদার উপর বিশেষ গুরুত্ব প্রদান করেন। মোঃ আবির মজুমদার কনসালটেন্ট শুভঙ্কর অ্যান্ড কোম্পানি তাঁর বক্তব্য উপস্থাপনায় বলেন একটি আর্থসামাজিক উন্নয়ন প্লাটফর্ম হিসেবে ভরসা ইন্সটিটিউট নিজেকে দাঁড় করাতে চায় যা শিক্ষার্থী প্রশিক্ষক এবং চাহিদাসম্পন্ন ও সুবিধাভোগী ব্যক্তিদের জন্য প্রশিক্ষণ প্রদান সামাজিক ও মানবিক উন্নয়নে নানাধরনের পরীক্ষামূলক গবেষণা শ্রেণীকক্ষ প্রশিক্ষণ ও ব্যবহারিক শিক্ষা ও প্রদর্শন কার্যক্রমের একটি কেন্দ্রবিন্দুতে পরিণত হবে এবং সমাজের চাহিদাকে পূরণ করবে। ভরসা ইন্সটিটিউট আনোয়ারাশওকত ট্রাস্টের একটি উদ্যোগ যা সমাজের নিচের স্তরের মানুষের মাঝে পেশাজীবী দক্ষতা তৈরির মাধ্যমে তাদেরকে একটি সম্মানজনক পেশার সুযোগ করে দেয়। ফলশ্রুতিতে গৃহসেবা বৃদ্ধ ও শিশুর যত্ন নেয়ার জন্য সমাজে উদ্ভূত প্রশিক্ষিত দক্ষ ও পেশাজীবী গৃহব্যবস্থাপকের চাহিদা তারা পূরণ করতে পারবে। আনোয়ারাশওকত ট্রাস্ট ১৮৮২ সালের ট্রাস্ট অ্যাক্ট দ্বারা নিবন্ধিত একটি মানবকল্যাণমূলক প্রতিষ্ঠান যা মূলত বিভিন্ন সামাজিক প্রতিবন্ধকতা মোকাবেলায় সমাজের বিভিন্ন শ্রেণির মানুষের পাশে দাঁড়াতে প্রতিশ্রুতিবদ্ধ।