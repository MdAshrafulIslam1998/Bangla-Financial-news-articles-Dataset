Serial,Title,Date,Author,News
5334,এটিএম জালিয়াতির গ্রাহকদের টাকা ফেরত দিবে ইবিএল,2016-02-16,অনলাইন ডেস্ক,জালিয়াতির মাধ্যমে এটিএম থেকে গ্রাহকদের তুলে নেয়া টাকা ফেরত দিবে ইস্টার্ন ব্যাংক লিমিটেড ইবিএল। বৃহস্পতিবার মতিঝিলে বাংলাদেশ ব্যাংকের সম্মেলন কক্ষে গ্রাহকদের হাতে এই টাকা তুলে দিবে ব্যাংক কর্তৃপক্ষ।  ইবিএলএর হেড অব কমিউনিকেশন জিয়াউল করিম মঙ্গলবার এই তথ্য নিশ্চিত করেছেন। তিনি জানান তদন্তে জালিয়াতির মাধ্যমে ২২ জন গ্রাহকের টাকা তুলে নেওয়ার বিষয়টি নিশ্চিত হওয়া গেছে। তাদের সবার পুরো টাকা ব্যাংক কর্তৃপক্ষ ফেরত দিবে।  গত শুক্রবার বনানী ও মিরপুরের বিভিন্ন বুথ থেকে স্কিমিং ডিভাইসের মাধ্যমে গ্রাহকের ডেবিট কার্ডের তথ্য ও পাসওয়ার্ড চুরি করে ক্লোন কার্ড তৈরি করে টাকা তুলে নেয় একটি চক্র। এই চক্রের সঙ্গে একাধিক বিদেশি নাগরিক জড়িত বলে প্রাথমিক তদন্তে জানতে পেরেছেন তদন্ত সংশ্লিষ্টরা।