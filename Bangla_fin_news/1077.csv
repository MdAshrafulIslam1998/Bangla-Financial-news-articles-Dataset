Serial,Title,Date,Author,News
1077,ক্রিপ্টোকারেন্সিতে লেনদেন নয় প্রচারেও নিষেধাজ্ঞা বাংলাদেশ ব্যাংক,2021-07-29,ইত্তেফাক রিপোর্ট,ভার্চুয়াল মুদ্রা বা ক্রিপ্টোকারেন্সিতে লেনদেনের পাশাপাশি সবধরনের প্রচারপ্রচারণায় নিষেধাজ্ঞা দিয়েছে বাংলাদেশ ব্যাংক। সম্প্রতি সিআইডিকে পাঠানো বাংলাদেশ ব্যাংকেরই একটি প্রতিবেদনের সূত্র ধরে কয়েকটি সংবাদমাধ্যমে ক্রিপ্টোকারেন্সিতে লেনদেন করা যেতে পারে এমন বক্তব্য উঠে আসে। এমন পরিপ্রেক্ষিতে বৃহস্পতিবার ২৯ জুলাই কেন্দ্রীয় ব্যাংক এক বিজ্ঞপ্তির মাধ্যমে এ বিষয়টি স্পষ্ট করেছে।  বা অন্য ক্রিপ্টোকারেন্সি কিনতে চান সতর্ক করলো সরকার .......বাংলাদেশ ব্যাংক বলছে কোনো ভার্চুয়াল মুদ্রা বা ক্রিপ্টোকারেন্সি বাংলাদেশ ব্যাংক কর্তৃক অনুমোদিত নয়। সম্ভাব্য আর্থিক ও আইনগত ঝুঁকি এড়ানোর লক্ষ্যে যেকোনো ধরণের ক্রিপ্টোকারেন্সি বা ভার্চুয়াল মুদ্রায় যেমন বিটকয়েন ইথারিয়াম রিপল ইত্যাদি লেনদেন অথবা এরূপ কার্যে সহায়তা প্রদান ও প্রচারণা হতে বিরত থাকার জন্য সকল ব্যক্তি ও প্রতিষ্ঠানকে অনুরোধ করা যাচ্ছে। ক্রিপ্টোকারেন্সিতে লেনদেন থেকে বিরত থাকতে বলেছে বাংলাদেশ ব্যাংক।  প্রথম আলো ....বাংলাদেশ ব্যাংকের প্রজ্ঞাপনে বলা হয়েছে সম্প্রতি বিভিন্ন সংবাদ মাধ্যম এবং ইন্টারনেট হতে প্রাপ্ত তথ্য থেকে জানা যায় যে ভার্চুয়াল মুদ্রা বা ক্রিপ্টোকারেন্সিতে বিবিধ বিনিময় প্লাটফর্মে লেনদেন হচ্ছে। এসব ভার্চুয়াল মুদ্রা কোনো দেশের বৈধ কর্তৃপক্ষ কর্তৃক ইস্যুকৃত বৈধ মুদ্রা নয় বিধায় এর বিপরীতে কোনো আর্থিক দাবির স্বীকৃতও থাকেনা। এসব মুদ্রায় লেনদেন বাংলাদেশ ব্যাংক বা অন্য কোন নিয়ন্ত্রক সংস্থা কর্তৃক অনুমোদিত নয় বিধায় এসব ভার্চুয়াল মুদ্রার ব্যবহার বৈদেশিক মুদ্রা নিয়ন্ত্রণ আইন ১৯৪৭ সন্ত্রাস বিরোধী আইন ২০০৯ এবং মানি লন্ডারিং প্রতিরোধ আইন ২০১২ এর দ্বারা সমর্থিত হয় না। ক্রিপ্টোকারেন্সি কি তাহলে ভবিষ্যতের মুদ্রা হতে চলেছে   ......অনলাইনে নামবিহীনছদ্মনামিক প্রতিসঙ্গীর সাথে ভার্চুয়াল মুদ্রায় লেনদেনের দ্বারা অনিচ্ছাকৃতভাবে মানি লন্ডারিং ও সন্ত্রাসে অর্থায়ন প্রতিরোধ সম্পর্কিত আইনের লঙ্ঘন হতে পারে। মূলত অনলাইন ভিত্তিক নেটওয়ার্কের মাধ্যমে ভার্চুয়াল মুদ্রায় অর্থমূল্য পরিশোধ ও নিষ্পত্তি সংঘটিত হয় এবং এটি কোন কেন্দ্রীয় কর্তৃপক্ষ বা পেমেন্ট সিস্টেম নিয়ন্ত্রণ কর্তৃপক্ষ কর্তৃক স্বীকৃত না হওয়ায় গ্রাহকগণ ভার্চুয়াল মুদ্রার সম্ভাব্য আর্থিক ও আইনগত ঝুঁকিসহ বিভিন্ন ঝুঁকির সম্মুখীন হতে পারেন। এমতাবস্থায় সম্ভাব্য আর্থিক ও আইনগত ঝুঁকি এড়ানোর লক্ষ্যে বিটকয়েনের ন্যায় ভার্চুয়াল মুদ্রায় লেনদেন বা এসব লেনদেনে সহায়তা প্রদান ও এর প্রচার হতে বিরত থাকার জন্য সর্বসাধারণকে অনুরোধ করা যাচ্ছে।ইত্তেফাকএমএএম