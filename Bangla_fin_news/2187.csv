Serial,Title,Date,Author,News
2187,ব্যাংকে টাকা জমার খরচ বাড়ছে,2020-06-05,ইত্তেফাক রিপোর্ট,ব্যাংকে টাকা জমা রাখার ওপর বিদ্যমান খরচ আরো বাড়তে যাচ্ছে। ব্যাংকে যাদের অপেক্ষাকৃত বেশি টাকা থাকবে তাদের ওপরই এবার খড়গহস্ত হতে যাচ্ছে জাতীয় রাজস্ব বোর্ড এনবিআর। অর্থাত্ আবগারি শুল্ক বাড়তে যাচ্ছে। আগামী ১১ জুন বাজেট ঘোষণায় এমন প্রস্তাব রাখতে পারেন অর্থমন্ত্রী আ হ ম মুস্তফা কামাল। সংশ্লিষ্ট সূত্র জানিয়েছে বছরে কারো ব্যাংক হিসাবে ১০ লাখ টাকার বেশি জমা হলে বিদ্যমান আবগারি শুল্ক ২০ থেকে ২৫ শতাংশ বাড়তে যাচ্ছে। বর্তমানে কারো ব্যাংক হিসাবে বছরে ১০ লাখ টাকা থেকে ১ কোটি টাকা বছরের যে কোনো সময়ে থাকলে ২ হাজার ৫০০ টাকা দিতে হয়। এটি বেড়ে ৩ হাজার টাকা বা তারও বেশি হতে পারে। অন্যদিকে ১ কোটি টাকার ওপরে ও ৫ কোটি টাকা পর্যন্ত জমার ওপর আবগারি শুল্ক বেড়ে ১২ হাজার টাকা এবং ৫ কোটি টাকার ওপরে যে কোনো পরিমাণ জমার ওপর তা ২৫ হাজার টাকা হতে পারে। অবশ্য ১০ লাখ টাকার নিচে যে জমা অর্থের ওপর বিদ্যমান শুল্কহার অপরিবর্তিত থাকতে পারে বলে জানা গেছে।বর্তমানে বছরে ব্যাংকে কারো জমা ১ লাখ টাকা হলে ঐ পরিমাণ অর্থের ওপর আবগারি শুল্ক কর্তন করা হয় না। ১ লাখের ওপরে এবং ৫ লাখ টাকা পর্যন্ত জমায় ১৫০ টাকা এবং ৫ লাখের ওপরে ১০ লাখ টাকা পর্যন্ত জমায় ৫০০ টাকা কর্তন করা হয়। প্রতি বছর ব্যাংক এই অর্থ উেস কর্তন করে জাতীয় রাজস্ব বোর্ডের এনবিআর কাছে জমা দেয়।বাজেট সংশ্লিষ্ট সূত্র জানিয়েছে ১০ লাখ টাকা পর্যন্ত জমায় আবগারি শুল্ক না বাড়ানোর উদ্দেশ্য হলো অপেক্ষাকৃত নিম্ন আয়ের মানুষকে কিছুটা স্বস্তি দেওয়া। অবশ্য বিদ্যমান করোনা পরিস্থিতিতে ছোটো বড়ো সব ধরনের ব্যবসা ক্ষতিগ্রস্ত হয়েছে। একই সঙ্গে হাতে গোনা কিছু খাত বাদে সবারই আয় কমেছে। এ পরিস্থিতিতে যে কারো ওপরই কোনো ধরনের বাড়তি কর বা শুল্ক আরোপ না করে বরং ছাড় দেওয়ার চিন্তা করা উচিত বলে মন্তব্য করেছেন অর্থনীতিবিদরা। সম্প্রতি এক আলোচনা সভায় বাংলাদেশ ব্যাংকের সাবেক গভর্নর ড. আতিউর রহমান বলেন এবারের বাজেট হোক বেঁচে থাকার জন্য টিকে থাকার বাজেট।২০১৭১৮ অর্থবছরে আবগারি শুল্ক খাত থেকে ১ হাজার ২৮৫ কোটি টাকার রাজস্ব আদায় করেছে এনবিআর। ব্যাংক ছাড়াও বিমানে যাত্রী পরিবহনের ভাড়ার ওপরও আবগারি শুল্ক আদায় করা হয়। গত ২০১৮১৯ অর্থবছরের বাজেটে ব্যাংকে জমার ওপর আবগারি শুল্ক বাড়ানোর ঘোষণা আসার পর এ নিয়ে জনমনে ব্যাপক প্রতিক্রিয়া হয়। বিশেষত স্বল্প জমার ওপরও আবগারি শুল্ক আরোপ করা হয়। পরবর্তীতে হিসাব করে দেখা যায় ব্যাংকের বিভিন্ন চার্জ ও আবগারি শুল্ক কর্তনের পর হিসাবধারীর ১ লাখ টাকা মূল টাকাই কমে যায়। এ নিয়ে ব্যাপক সমালোচনার মুখে পরবর্তীতে সংশোধন আনে এনবিআর।বর্তমানে দেশের বিভিন্ন ব্যাংকে প্রায় ১১ কোটি ব্যাংক হিসাব রয়েছে। এর মধ্যে ১০ লাখ টাকার ওপরে জমা রয়েছে এমন হিসাবের সংখ্যা ১১ লাখের মতো।ইত্তেফাকজেডএইচ