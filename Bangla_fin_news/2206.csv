Serial,Title,Date,Author,News
2206,রবিবার থেকে ব্যাংক চলবে সকাল ১০টা থেকে বিকেল ৪টা,2020-05-28,ইত্তেফাক রিপোর্ট,করোনা ভাইরাস সংক্রমণ পরিস্থিতিতে কারণে সীমিত ব্যাংকিং কার্যক্রম আবার স্বাভাবিক হচ্ছে। আগামী রবিবার থেকে স্বাভাবিক সময়সূচি অনুযায়ী ব্যাংক চলবে। লেনদেন শুরু হবে সকাল ১০টায়। চলবে বিকেল ৪ টা পর্যন্ত।আর লেনদেন পরবর্তী ব্যাংকের আনুষঙ্গিক কার্যক্রম সম্পাদনের জন্য শাখা ও প্রধান কার্যালয় বিকেল ৬টা পর্যন্ত খোলা থাকবে। তবে করোনা ঝুঁকিপূর্ণ এলাকায় সীমিত ব্যাংকিং কার্যক্রম চলবে। বৃহস্পতিবার বাংলাদেশ ব্যাংকের ডিপার্টমেন্ট অব অফসাইট সুপারভিশন থেকে এ সংক্রান্ত নির্দেশনা দিয়ে একটি প্রজ্ঞাপন জারি করা হয়েছে।প্রজ্ঞাপনে বলা হয়েছে স্বাভাবিক লেনদেন চালু হলেও স্বাস্থ্য অধিদপ্তরের করোনা ভাইরাস প্রতিরোধ সংক্রান্ত স্বাস্থ্যবিধি পরিপূর্ণ পরিপালন করতে বলা হয়েছে। স্বাস্থ্য অধিদপ্তর ও সংশ্লিষ্ট প্রশাসন কর্তৃক ঘোষিত করোনা ভাইরাস সংক্রমিত মাঝারি ও উচ্চ ঝুঁকিপূর্ণ এলাকায় অবস্থিত ব্যাংক শাখাসমূহ দৈনিক ব্যাংকিং লেনদেন পরবর্তী নির্দেশনা না দেওয়া পর্যন্ত সকাল ১০টা থেকে দুপুর আড়াইটা পর্যন্ত হবে। এক্ষেত্রে লেনদেন পরবর্তী আনুষঙ্গিক কার্যক্রম সম্পাদনের জন্য সংশ্লিষ্ট শাখা এবং প্রধান কার্যালয়ের সংশ্লিষ্ট বিভাগ প্রয়োজনীয় বিকেল ৪টা পর্যন্ত খোলা রাখা যাবে।ঝুঁকিপূর্ণ এলাকা সম্পর্কিত সংশ্লিষ্ট স্থানীয় প্রশাসন স্বাস্থ্য বিভাগ এ নির্দেশনা নির্ধারিত হবে। পাশাপাশি এসব এলাকায় অবস্থিত শাখার তালিকা বাংলাদেশ ব্যাংকের ডিপার্টমেন্ট অব অফসাইট সুপারভিশনে জানাতে হবে। সমুদ্র স্থল ও বিমানবন্দর এলাকায় পোর্ট কাস্টম এলাকায় অবস্থিত ব্যাংকের শাখা বুথ সপ্তাহের ৭ দিন ২৪ ঘণ্টা খোলা রাখার বিষয়ে যথাযথ ব্যবস্থা গ্রহণ করতে হবে।সরকার কর্তৃক ঘোষিত নির্দেশনা অনুসারে গণপরিবহন চলাচল সীমিত থাকাকালীন প্রয়োজনে কর্মকর্তাকর্মচারীদের অফিসে যাতায়াতের জন্য ব্যাংকে নিজ দায়িত্বে প্রয়োজনীয় ব্যবস্থা গ্রহণ করতে হবে। অফিসের কর্মপরিবেশে সামাজিক দূরত্ব বজায় রাখার বিষয়টি নিশ্চিত করতে হবে। ঝুঁকিপূর্ণ ব্যক্তি অসুস্থ কর্মকর্তাকর্মচারী এবং সন্তান সম্ভাবা নারীদের কর্মস্থলে উপস্থিত হতে বিরত রাখার ব্যবস্থা করতে হবে।প্রসঙ্গত গত ২৬ মার্চ থেকে সরকার সাধারণ ছুটি ঘোষণা করেছে। যা এখনো চলমান রয়েছে। সাধারণ ছুটির পর থেকেই সীমিত আকারে চলছে ব্যাংকিং। অন্যদিকে সীমিত আকারে ব্যাংকিংয়ের সময়ে ব্যাংকারদের জন্য যে ঝুঁকি ভাতা চালু করা হয়েছিল তা বৃহস্পতিবার ২৮ মে থেকে বন্ধ করা হয়েছে।ইত্তেফাকইউবি