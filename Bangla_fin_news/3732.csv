Serial,Title,Date,Author,News
3732,বাংলাদেশ ব্যাংকের বেধে দেওয়া দামেই হোলসিমকে কিনছে লাফার্জ,2017-12-25,ইত্তেফাক রিপোর্ট,অবশেষে হোলসিম বাংলাদেশকে কিনছে লাফার্জ সুরমা সিমেন্ট কোম্পানি। তিন মাস অপেক্ষার পর বাংলাদেশ ব্যাংকের বেঁধে দেওয়া দামেই হোলসিম বাংলাদেশকে কিনে নিচ্ছে কোম্পানিটি। পরিচালনা পর্ষদ সংশোধিত ক্রয়বিক্রয় চুক্তি কার্যকরের জন্য কোম্পানিটির প্রধান নির্বাহী কর্মকর্তাকে সিইও ক্ষমতা দিয়েছে বলে ঢাকা স্টক এক্সচেঞ্জকে ডিএসই জানিয়েছে।  ডিএসই জানিয়েছে গত ১৭ সেপ্টেম্বর বাংলাদেশ ব্যাংক অনুমোদিত প্রায় ৫০৪ কোটি ৭৮ লাখ টাকায় হোলসিম বাংলাদেশের শতভাগ শেয়ার কেনার সংশোধিত চুক্তিটি কার্যকর করবে লাফার্জ সুরমা সিমেন্ট। এদিকে হোলসিম কেনার খবরে গতকাল রবিবার ডিএসইতে লাফার্জ সুরমা সিমেন্টের শেয়ার দর সার্কিট ব্রেকার স্পর্শ করেছে। একসময় কোম্পানিটির শেয়ারের কোনো বিক্রেতা ছিল না হল্টেড।  ডিএসইর তথ্য অনুযায়ী বাংলাদেশ ব্যাংক এক চিঠিতে লাফার্জ হোলসিম বাংলাদেশের অথরাইজড ডিলার স্ট্যান্ডার্ড চার্টার্ড ব্যাংককে ওই অর্থের পরিমাণ প্রায় অর্ধেক কমিয়ে মোট ছয় কোটি ২৫ লাখ ২৭ হাজার ১৮৮ ডলারে ১৭ সেপ্টেম্বরের বিনিময় হারের ভিত্তিতে হোলসিম বাংলাদেশের সব শেয়ার অধিগ্রহণের ও সে অর্থ বিক্রেতা প্রতিষ্ঠান হোল্ডারফিন বি ভির নামে বিদেশে পাঠানোর অনুমতি দেয়। নির্ধারিত দরের চেয়ে প্রায় ৪৬ শতাংশ কমে হোল্ডারফিন বি ভি লাফার্জ সুরমার কাছে হোলসিম বাংলাদেশের সব শেয়ার বিক্রি করবে কিনা তা নিয়ে সংশয় তৈরি হয়। তবে শেষ পর্যন্ত বাংলাদেশ ব্যাংকের বেঁধে দেয়া দামেই হোলসিমের শেয়ার বিক্রির সিদ্ধান্ত নিয়েছে হোল্ডারফিন বি ভি। অর্থাৎ প্রায় ৫০৫ কোটি টাকায় হোলসিম কিনছে লাফার্জ সুরমা সিমেন্ট।  কোম্পানি সূত্রে গেছে ২০১৫ সালের জুলাইয়ে বৈশ্বিকভাবে লাফার্জ ও হোলসিম একীভূত হওয়ার পর বিশ্বের সিমেন্ট খাতের বৃহৎ দুই কোম্পানি লাফার্জহোলসিম নামে বিশ্বের সবচেয়ে বড় সিমেন্ট কোম্পানি হিসেবে যাত্রা শুরু করে। বাংলাদেশের পুঁজিবাজারে লাফার্জ সুরমা সিমেন্ট তালিকাভুক্ত হলেও হোলসিম পুঁজিবাজারের বাইরে রয়েছে। যে কারণে বৈশ্বিকভাবে একীভূত লাফার্জহোলসিম গ্রুপ থেকে গত বছর হোলসিম বাংলাদেশের সব শেয়ার কিনে নেয়ার সিদ্ধান্ত হয়। এরপর লাফার্জ সুরমা সিমেন্টের পরিচালনা পর্ষদ ১১ কোটি ৭০ লাখ ডলারে প্রায় ৯০০ কোটি টাকা হোলসিম বাংলাদেশ লিমিটেডের শতভাগ সম্পদ কিনে তা একীভূত করে নেয়ার সিদ্ধান্ত নেয়। ওই সিদ্ধান্ত বিশেষ সাধারণ সভায়ও ইজিএম অনুমোদিত হয়। এরপর হোলসিম বাংলাদেশ শেয়ার বিক্রির অর্থ বিদেশে পাঠানোর অনুমতি চাইলে আপত্তি তোলে বাংলাদেশ ব্যাংক।  ইত্তেফাকএমআর