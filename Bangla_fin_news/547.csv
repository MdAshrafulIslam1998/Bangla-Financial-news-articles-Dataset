Serial,Title,Date,Author,News
547,ব্যাংকারদের সর্বনিম্ন বেতন নির্ধারণ,2022-01-20,ইত্তেফাক অনলাইন ডেস্ক,বেসরকারি খাতের ব্যাংকের কর্মকর্তাকর্মচারীদের জন্য সর্বনিম্ন বেতন নির্ধারণ করে দিয়েছে বাংলাদেশ ব্যাংক। প্রথমবারের মতো এ বেতন নির্ধারণ করা হলো। আগামী মার্চ থেকে এটি কার্যকর হবে। বৃহস্পতিবার ২০ জানুয়ারি এ সংক্রান্ত নির্দেশনা জারি করা হয়েছে। নির্দেশনায় বলা হয়েছে এসিস্টেন্ট অফিসারট্রেইনি এসিস্টেন্ট অফিসারট্রেইনি এসিস্টেন্ট ক্যাশ অফিসার অথবা সমপর্যায়ের কর্মকর্তা যে নামেই অভিহিত হোক না কেন ব্যাংকের এন্ট্রি লেভেলে নিযুক্ত কর্মকর্তাদের শিক্ষানবিসকালে ন্যূনতম ২৮ হাজার টাকা বেতনভাতাদি হবে। শিক্ষানবিসকাল শেষে কর্মকর্তাদের প্রারম্ভিক মূল বেতনসহ ন্যূনতম সর্বমোট বেতনভাতাদি হবে ৩৯ হাজার টাকা। নতুন নির্ধারিত বেতনভাতাদি কার্যকর করার পর একই পদে আগে থেকে কর্মরত কর্মকর্তাদের বেতনভাতাদি আনুপাতিক হারে বাড়াতে হবে