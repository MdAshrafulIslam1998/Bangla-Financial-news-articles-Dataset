Serial,Title,Date,Author,News
4319,লক্ষ্যমাত্রার চেয়ে ১০ শতাংশ কম কৃষিপণ্য রপ্তানি,2017-02-17,ইত্তেফাক রিপোর্ট,কৃষিপণ্য রপ্তানিতে কাঙ্ক্ষিত আয় হচ্ছে না। চলতি ২০১৬১৭ অর্থবছরের প্রথম সাত মাসে কৃষিপণ্য রপ্তানিতে আয় হয়েছে ৩০ কোটি ৮১ লাখ ৪০ হাজার মার্কিন ডলার। টাকার অংকে এ অর্থ প্রায় ২ হাজার ৪৬৩ কোটি টাকা। চলতি অর্থবছরে এ খাতে রপ্তানি আয়ের লক্ষ্যমাত্রা নির্ধারণ করা হয়েছে ৬০ কোটি ৮০ লাখ মার্কিন ডলার। সেই হিসেবে সাত মাসে রপ্তানির লক্ষ্যমাত্রা ৩৫ কোটি ৪৭ লাখ মার্কিন ডলার। অর্থাত্ এ সময়ের লক্ষ্যমাত্রার তুলনায় ১০ দশমিক ৮৯ শতাংশ কম হয়েছে রপ্তানি। তবে ২০১৫১৬ অর্থবছরে প্রথম সাত মাসের তুলনায় এ খাতের রপ্তানি আয় ১ দশমিক ৯১ শতাংশ বেড়েছে। বাংলাদেশ রপ্তানি উন্নয়ন ব্যুরোর ইপিবি ফেব্রুয়ারি মাসে প্রকাশিত হালনাগাদ প্রতিবেদন থেকে এসব তথ্য পাওয়া গেছে।  জুলাইজানুয়ারি মেয়াদে সবজি রপ্তানিতে ৫ কোটি ১১ লাখ ৯০ হাজার মার্কিন ডলার আয়ের লক্ষ্যমাত্রা নির্ধারণ করা হলেও এ সময়ে আয় হয়েছে ৪ কোটি ৫০ লাখ ৩০ হাজার মার্কিন ডলার যা লক্ষ্যমাত্রার চেয়ে ১২ দশমিক ৩ শতাংশ কম। তবে আগের অর্থবছরের প্রথম সাত মাসের তুলনায় এ খাতের রপ্তানি আয় ১১ দশমিক ৪১ শতাংশ বেশি। আগের অর্থবছরে সবজি রপ্তানিতে আয় হয়েছে ৪ কোটি ৪ লাখ ২০ হাজার মার্কিন ডলার। ২০১৬১৭ অর্থবছরের জুলাইজানুয়ারি মেয়াদে ফল রপ্তানিতে আয় হয়েছে ৩ লাখ ৫০ হাজার মার্কিন ডলার যা লক্ষ্যমাত্রার চেয়ে ৯৭ দশমিক ১৪ শতাংশ এবং আগের অর্থবছরের একই সময়ের তুলনায় ৯৮ দশমিক ৩ শতাংশ কম। ২০১৫১৬ অর্থবছরের প্রথম সাত মাসে ফল রপ্তানিতে আয় হয়েছিল ১ কোটি ৭৭ লাখ ৩০ মার্কিন ডলার। আলোচ্য সময়ে মশলা জাতীয় পণ্য রপ্তানি লক্ষ্যমাত্রা নির্ধারণ করা হয়েছিল ১ কোটি ৮৭ লাখ ৭০ হাজার মার্কিন ডলার। এ সময়ের মধ্যে এ খাতে আয় হয়েছে ১ কোটি ৭৮ লাখ ৩০ হাজার মার্কিন ডলার যা লক্ষ্যমাত্রার চেয়ে ৫ শতাংশ কম। তবে গত অর্থবছরের প্রথম সাত মাসের এ খাতের রপ্তানি আয়ের তুলনায় চলতি বছরের প্রথম সাত মাসের আয় ৮ দশমিক ৬৫ শতাংশ বেড়েছে ২০১৫১৬ অর্থবছরের জুলাইজানুয়ারি মেয়াদে মশলা জাতীয় পণ্য রপ্তানিতে আয় হয়েছিল ১ কোটি ৬৪ লাখ ১০ হাজার মার্কিন ডলার। ২০১৬১৭ অর্থবছরের প্রথম সাত মাসে শুকনো খাবার রপ্তানিতে আয় হয়েছে ৫ কোটি ২২ লাখ ৩০ হাজার মার্কিন ডলার যা এ সময়ের লক্ষ্যমাত্রার চেয়ে ৬ দশমিক ২৯ শতাংশ কম। তবে আগের অর্থবছরের একই সময়ের আয়ের তুলনায় এ খাতের আয় ৮ দশমিক ৮১ শতাংশ বেড়েছে। ২০১৫১৬ অর্থবছরের প্রথম সাত মাসে শুকনো খাবার রপ্তানিতে আয় হয়েছিল ৪ কোটি ৮০ লাখ মার্কিন ডলার। অর্থবছরের প্রথম সাত মাসে অন্যান্য কৃষিপণ্য রপ্তানিতে আয় হয়েছে ১৫ কোটি ৬৫ লাখ ২০ হাজার মার্কিন ডলার। যা এ সময়ের লক্ষ্যমাত্রার তুলনায় ৯ দশমিক ১৭ শতাংশ কম। তবে আগের অর্থবছরের একই সময়ের তুলনায় এ খাতের আয় ১৭ দশমিক ৭৬ শতাংশ বেড়েছে ২০১৫১৬ অর্থবছরের জুলাইডিসেম্বর মেয়াদে অন্যান্য কৃষিপণ্য রপ্তানিতে আয় হয়েছিল ১৩ কোটি ২৯ লাখ ১০ হাজার মার্কিন ডলার।  ২০১৬১৭ অর্থবছরের প্রথম সাত মাসে চা রপ্তানিতে আয়ের লক্ষ্যমাত্রা নির্ধারণ করা হয়েছে ৮ লাখ ৫০ হাজার মার্কিন ডলার। এর বিপরীতে এ খাতে আয় হয়েছে ২২ লাখ ১০ হাজার মার্কিন ডলার যা লক্ষ্যমাত্রার চেয়ে ১৫৯ দশমিক ৬ শতাংশ বেশি। একইসঙ্গে আগের অর্থবছরের একই সময়ের চেয়ে ৭১ দশমিক ৩২ শতাংশ বেশি। আগের অর্থবছরের জুলাইজানুয়ারি মেয়াদে চা রপ্তানিতে আয় হয়েছিল ১২ লাখ ৯০ হাজার মার্কিন ডলার। চলতি অর্থবছরের প্রথম সাত মাসে তামাক রপ্তানিতে আয় হয়েছে ৩ কোটি ৩৯ লাখ ২০ হাজার মার্কিন ডলার যা এ সময়ের লক্ষ্যমাত্রার চেয়ে ৬ দশমিক ৫০ শতাংশ বেশি। তবে আগের অর্থবছরের একই সময়ের তুলনায় এ খাতের আয় ১৭ দশমিক ৮৩ শতাংশ কমেছে ২০১৫১৬ অর্থবছরে তামাক ও তামাকজাত পণ্য রপ্তানিতে আয় হয়েছিল ৪ কোটি ১২ লাখ ৮০ হাজার মার্কিন ডলার।  ইত্তেফাককাউছার