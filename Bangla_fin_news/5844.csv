Serial,Title,Date,Author,News
5844,পেঁয়াজ আমদানিতে সুদহার কমিয়েছে বাংলাদেশ ব্যাংক,2015-08-27,অনলাইন ডেস্ক,পেঁয়াজ আমদানির জন্য ব্যাংক ঋণের সুদহার সর্বোচ্চ ১১ শতাংশ বেঁধে দিয়েছে বাংলাদেশ ব্যাংক। একই সাথে ঋণমার্জিন অনুপাত ব্যাংকার গ্রাহক সর্ম্পকের ভিত্তিতে ন্যূনতম পর্যায়ে রাখার নির্দেশ দেয়া হয়েছে। দেশিয় বাজারে পেঁয়াজের সরবরাহ নিশ্চিত করতেই এ নির্দেশনা জারি করেছে কেন্দ্রিয় ব্যাংক। চলতি বছরের ৩১ ডিসেম্বর পর্যন্ত এ নিয়ম কার্যকর থাকবে।  বৃহস্পতিবার বাংলাদেশ ব্যাংকের ব্যাংকিং প্রবিধি ও নীতি বিভাগ থেকে এ সংক্রান্ত একটি প্রজ্ঞাপন জারি করে ব্যাংকগুলোর শীর্ষ নির্বাহীদের কাছে পাঠানো হয়েছে।  প্রজ্ঞাপনে বলা হয় সাম্প্রতিক সময়ে আন্তর্জাতিক বাজারে আতিরিক্ত মূল্যের কারণে পেঁয়াজের দামে অস্থিতিশীলতা লক্ষ্য করা যাচ্ছে। এ কারণে নিত্য প্রয়োজনীয় পণ্য হিসেবে বাজারে পেঁয়াজের পর্যাপ্ত সরবরাহ নিশ্চিত করার লক্ষ্যে পেঁয়াজ আমদানি অর্থায়নে সুদহার সর্বোচ্চ সীমা ১১ শতাংশ নির্ধারণ করা হলো।