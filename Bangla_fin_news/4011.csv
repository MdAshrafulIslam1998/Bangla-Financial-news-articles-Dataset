Serial,Title,Date,Author,News
4011,বাংলাদেশে বিনিয়োগে আগ্রহী ভিয়েতনাম,2017-08-10,অনলাইন ডেস্ক,ভিয়েতনামের শিল্প ও ট্রেড মন্ত্রণালয়ের উপপরিচালক ডু হু হুয়ে বলেছেন বাংলাদেশে বিনিয়োগে আগ্রহী ভিয়েতনাম। একইসঙ্গে বাংলাদেশ সহজে ভিয়েতনাম থেকে কৃষি যন্ত্রপাতি প্রক্রিয়াজাত খাবার কনস্ট্রাকশন উপকরণ আমদানি করতে পারবে।  বুধবার রাতে রাজধানীর একটি হোটেলে বাংলাদেশভিয়েতনাম চেম্বার অব কমার্স শিল্প মন্ত্রণালয় ভিয়েতনামের শিল্প ও ট্রেড মন্ত্রণালয়ের যৌথ আয়োজনে দ্বিপাক্ষিক বাণিজ্য বিষয়ে তিনি এ কথা বলেন । বিজনেস টু বিজনেস মিটিংয়ের জন্য তিন দিনের সফরে ঢাকায় আসে ভিয়েতনামের ২২ সদস্যের একটি প্রতিনিধি দল।  বৈঠকে বাংলাদেশে নিযুক্ত ভিয়েতনামের রাষ্ট্রদূত ত্রান ভান খোয়া ও ভিয়েতনামের শিল্প ও ট্রেড মন্ত্রণালয়ের উপপরিচালক ডু হু হুয়ে অংশ নেন। এসময় দুদেশের বাণিজ্য সম্পর্ক বাড়ানোর সুযোগ রয়েছে বলে মত দেন তারা। বাংলাদেশ সহজে ভিয়েতনাম থেকে কৃষি যন্ত্রপাতি প্রক্রিয়াজাত খাবার কনস্ট্রাকশন উপকরণ আমদানি করতে পারবে বলেও জানান তারা। বাংলাদেশে ভিয়েতনামের বিনিয়োগ বাড়ানোর বিষয়ে উদ্যোগ নেওয়ার কথাও বলেন তারা।  বৈঠকে বাণিজ্যমন্ত্রী তোফায়েল আহমেদ ও বেসামরিক বিমান পরিবহন ও পর্যটনমন্ত্রী রাশেদ খান মেনন উপস্থিত ছিলেন।  বাণিজ্যমন্ত্রী তোফায়েল আহমেদ দুদেশের যৌথ বাণিজ্য সর্ম্পক বৃদ্ধির ওপর গুরুত্ব আরোপ করেন।  বেসামরিক বিমান পরিবহন ও পর্যটনমন্ত্রী রাশেদ খান মেনন বলেন বাংলাদেশে কৃষি যন্ত্রপাতি পর্যটন ও প্রযুক্তি খাতে ভিয়েতনাম বিনিয়োগ করতে পারে। বাংলাদেশ থেকে আমদানি বাড়লে দুদেশের অর্থনীতি সমৃদ্ধ হবে।  বাংলাদেশ ভিয়েতনাম চেম্বার অব কমার্স অ্যান্ড ইন্ডাস্ট্রির প্রেসিডেন্ট এস এম রহমানের সভাপতিত্বে অনুষ্ঠানে উপস্থিত ছিলেন রহিম আফরোজের গ্রুপ পরিচালক নিয়াজ রহিম রানার গ্রুপ অব কোম্পানির চেয়ারম্যান হাফিজুর রহমান খান কারিগর ডেভেলপমেন্ট টেকনোলজি লিমিটেডের ব্যবস্থাপনা পরিচালক নাসির উদ্দিন ইউসুফ বাচ্চু ট্রান্সমিট লিমিটেডের ব্যবস্থাপনা পরিচালক সৈয়দ আকসানুল আলম এফবিসিসিআইএর প্রেসিডেন্ট সাইফুল ইসলাম মহিউদ্দিন ট্যুরিজম বোর্ডের সিইও নাসিরউদ্দিন প্রমুখ উপস্থিত ছিলেন।   ইত্তেফাকইউবি