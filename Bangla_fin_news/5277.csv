Serial,Title,Date,Author,News
5277,কার্গো বিমান সমস্যার দ্রুত সমাধান চেয়েছে ডিসিসিআই,2016-03-13,অনলাইন ডেস্ক,ঢাকা চেম্বার অব কমার্স এন্ড ইন্ডাস্ট্রিজ ডিসিসিআই যুক্তরাজ্য ও অস্ট্রেলিয়ার পণ্য পরিবহণ বিমান চলাচলের ওপর নিষেধাজ্ঞা আরোপের বিষয়ে দ্রুত সমাধান খুঁজে বের করতে সরকারের প্রতি আহ্বান জানিয়েছে।    ডিসিসিআই এর এক বিবৃতিতে বলা হয় সার্বিক প্রয়োজনীয় নিরাপত্তার উন্নয়নে যুক্তরাজ্য ও অস্ট্রেলিয়ার সঙ্গে বাংলাদেশ সরকারকে যৌথভাবে কাজ করতে হবে।    বাংলাদেশ আন্তর্জাতিক নিরাপত্তা প্রয়োজন মেটাতে ব্যর্থ হচ্ছে এই অজুহাতে যুক্তরাজ্য সরকার ঢাকা থেকে সরাসরি পণ্য পরিবহণ বিমান চলাচল নিষিদ্ধ ঘোষণা করে। গত ৮ মার্চ এই নিষেধাজ্ঞা কার্যকর করা হয়।    এদিকে গত বছরের ১৯ ডিসেম্বর অস্ট্রেলিয়াও একই কারণ দেখিয়ে বাংলাদেশ থেকে সরাসরি পণ্য পরিবহণ ফ্লাইট বন্ধ করে দেয়।    বিবৃতিতে বলা হয় এই নিষেধাজ্ঞা প্রত্যাহার না করা হলে বাংলাদেশী রফতানিকারকদের তাদের পণ্য হংকং সিঙ্গাপুর থাইল্যান্ড অথবা দুবাইয়ের মাধ্যমে রফতানি করতে হবে। এতে ব্যবসায়ের খরচ ও সময় দুটোই বেড়ে যাবে।    ডিসিসিআই সরকারের প্রতি বিশ্বের প্রতিযোগিতামূলক মুক্ত বাজার অর্থনীতির প্রয়োজন অনুযায়ী আরো উন্নত নিরাপত্তার ব্যবস্থা করার আহ্বান জানান।