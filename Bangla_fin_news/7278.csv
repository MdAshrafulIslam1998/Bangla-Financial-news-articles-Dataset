Serial,Title,Date,Author,News
7278,টেক্সটাইল ও গার্মেন্টস যন্ত্রাংশে আন্তর্জাতিক প্রদর্শনী শুরু,2014-09-03,ইত্তেফাক রিপোর্ট,রাজধানীর বঙ্গবন্ধু আন্তর্জাতিক সম্মেলন কেন্দ্রে শুরু হয়েছে ৪ দিনব্যাপী টেক্সটাইল ও গার্মেন্ট খাতের যন্ত্রাংশ ও প্রযুক্তির তিনটি আন্তর্জাতিক প্রদর্শনী। এগুলো হচ্ছে আন্তর্জাতিক টেক্সটেক বাংলাদেশ প্রদর্শনী আন্তর্জাতিক টেক্সটাইল অ্যাপারেল টেকনোলজি ও মেশিনারি প্রদর্শনী এবং ডাইকেম বাংলাদেশ আন্তর্জাতিক প্রদর্শনী। শিল্পমন্ত্রী আমির হোসেন আমু বুধবার এ প্রদর্শনীর উদ্বোধন করেন। প্রদর্শনীতে যুক্তরাষ্ট্র যুক্তরাজ্য তুরস্ক জাপান চীন ভারত ইতালী তাইওয়ান সিঙ্গাপুরসহ ১৫ দেশের ৫ শতাধিক প্রতিষ্ঠান অংশ নিয়েছে। এসব প্রতিষ্ঠান বস্ত্র ও তৈরি পোশাক শিল্পখাতে তাদের উদ্ভাবিত পরিবেশবান্ধব পণ্য যন্ত্রপাতি ও প্রযুক্তি প্রদর্শন করছে। অনুষ্ঠানে অন্যদের মধ্যে উপস্থিত ছিলেন বাংলাদেশে নিযুক্ত কোরিয়ার রাষ্ট্রদূত লিয়ান ইয়ং গার্মেন্টস মালিকদের সংগঠন বিজিএমইএর সভাপতি আতিকুল ইসলাম বিকেএমইএর সাবেক সহসভাপতি মোহাম্মদ হাতেম এশিয়ান টেক্সটাইলের কর্ণধার হারুনঅর রশিদ এবং আয়োজক প্রতিষ্ঠান সেমস গ্লোবালের এমডি মেহেরুন এ ইসলাম।