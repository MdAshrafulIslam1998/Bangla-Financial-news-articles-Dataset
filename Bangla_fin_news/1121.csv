Serial,Title,Date,Author,News
1121,কোরবানির পশুর চামড়ার দাম নির্ধারণ,2021-07-15,ইত্তেফাক অনলাইন ডেস্ক,কোরবানির পশুর কাঁচা চামড়ার দাম নির্ধারণ করল বাণিজ্য মন্ত্রণালয়। তবে নির্ধারিত দর গত বছরের চেয়ে বেশি। বৃহস্পতিবার বাণিজ্য মন্ত্রণালয়ে অনুষ্ঠিত চামড়ার দাম নির্ধারণ নিয়ে এক বৈঠকে এ সিদ্ধান্ত নেওয়া হয়।এ বছর রাজধানীর জন্য লবণযুক্ত কাঁচা চামড়ার দাম গরুর প্রতি বর্গফুট ৪০ থেকে ৪৫ টাকা এবং ঢাকার বাইরে ৩৩ থেকে ৩৭ টাকা নির্ধারণ করা হয়েছে। এ ছাড়া প্রতি বর্গফুট খাসির চামড়া ১৫ থেকে ১৭ টাকা বকরির চামড়া ১২ থেকে ১৪ টাকা নির্ধারণ করা হয়েছে।তবে বৈঠকের শুরুতে বাণিজ্যসচিব তপন কান্তি ঘোষ এ বছর ঢাকার জন্য লবণযুক্ত কাঁচা চামড়ার দাম গরুর প্রতি বর্গফুট ৫০ থেকে ৫৫ টাকা এবং ঢাকার বাইরে ৪০ থেকে ৪৫ টাকা নির্ধারণ করার প্রস্তাব করেন। এ ছাড়া প্রতি বর্গফুট খাসির চামড়া ২০ থেকে ২২ টাকা বকরির চামড়া ১৫ থেকে ১৭ টাকার প্রস্তাব করা হয়।   . ........বাণিজ্যমন্ত্রী টিপু মুনশি। ফাইল ছবিতবে এই দাম নিয়ে দ্বিমত প্রকাশ করেন বৈঠকে উপস্থিত থাকা চামড়ামালিকেরা। তারা গত বছরে যে দাম নির্ধারণ করা হয়েছিল তার চেয়ে ৫ টাকা দাম বাড়ানোর দাবি করেন।পরে বৈঠকের শেষ দিকে অনেক আলোচনার পর ব্যবসায়ীদের দাবির মুখে গত বছরের চেয়ে গরুর চামড়ার দাম প্রতি বর্গফুট ৫ টাকা বাড়িয়ে ও খাসির চামড়ার দাম ২ টাকা বাড়িয়ে নতুন দাম ঘোষণা করেন বাণিজ্যমন্ত্রী টিপু মুনশি।  বৈঠকে বাণিজ্যমন্ত্রী টিপু মুনশি বলেন চামড়ার ন্যায্যমূল্য নিশ্চিত করতেই আমরা চামড়ার এ দাম নির্ধারণ করেছি।গত বছর ঢাকায় জন্য লবণযুক্ত কাঁচা চামড়ার দাম গরুর ক্ষেত্রে ছিল প্রতি বর্গফুট ৩৫ থেকে ৪০ টাকা। আর ঢাকার বাইরে ছিল ২৮ থেকে ৩২ টাকা।সভায় শিল্প সচিব জাকিয়া সুলতানা বাংলাদেশ ট্যানার্স অ্যাসোসিয়েশনের বিটিএ সভাপতি শাহীন আহমেদসহ ব্যবসায়ী নেতারা বক্তব্য দেন।ইত্তেফাকএএএম