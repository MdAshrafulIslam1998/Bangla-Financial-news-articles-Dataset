Serial,Title,Date,Author,News
3475,ইসলামী ব্যাংকের ঢালাও ঋণ বিতরণ খতিয়ে দেখার সুপারিশ সংসদীয় কমিটির,2018-05-11,ইত্তেফাক রিপোর্ট,ইসলামী ব্যাংকের পরিচালনা পর্ষদে পরিবর্তন আসার পরে ঢালাওভাবে ব্যাপকহারে ঋণ দেয়ার বিষয়টি খতিয়ে দেখে ব্যাংকটিকে আর্থিক বিপর্যয়ের হাত থেকে রক্ষার সুপারিশ করেছে অর্থ মন্ত্রণালয় সম্পর্কিত সংসদীয় স্থায়ী কমিটি। গতকাল বৃহস্পতিবার সংসদ ভবনে অনুষ্ঠিত কমিটির বৈঠকে এই সুপারিশ করা হয়।  বৈঠকে একই ফিডার পদধারী কনিষ্ঠ কর্মকর্তাকর্মচারীর সাথে জ্যৈষ্ঠ কর্মকর্তাকর্মচারীর বেতন সমতাকরণ প্রক্রিয়া দ্রুত সমাধানের পরামর্শ দেয়া হয়েছে। বিভিন্ন লাইফ ইনস্যুরেন্স কোম্পানির গ্রাহকদের বীমার ম্যাচুরিটি চেক না পাওয়ার সুনির্দিষ্ট অভিযোগ নিয়ে কমিটির সদস্যরা আলোচনা করেন। এ ব্যাপারে বৈঠকে উদ্বেগ জানানো হয় সাম্প্রতিক সময়ে বাজেটের আকার বিপুল বৃদ্ধির পাশাপাশি বাজেট বাস্তবায়নে উল্লেখযোগ্য অগ্রগতি অর্জিত হয়েছে। বিগত পাঁচ বছরে সংশোধিত বাজেটের তুলনায় মোট বাজেট বাস্তবায়নের হার ৮৪.৫ শতাংশ থেকে ৯২.৮ শতাংশের মধ্যে এবং এডিপি ব্যয় ৮৯.৯ শতাংশ থেকে ৯৩.০ শতাংশের মধ্যে।  বাজেট বাস্তবায়নের ক্ষেত্রে প্রতিবন্ধকতা এবং অর্থছাড় প্রক্রিয়ার জটিলতার কারণে উন্নয়ন বাধাগ্রস্ত হয় বিধায় অর্থছাড় প্রক্রিয়া সহজ ও দ্রুত করার সুপারিশ করে কমিটি। কমিটি সভাপতি ড. আব্দুর রাজ্জাকের সভাপতিত্বে অনুষ্ঠিত বৈঠকে কমিটির সদস্য নাজমুল হাসান মোস্তাফিজুর রহমান আব্দুল ওয়াদুদ ফরহাদ হোসেন ও আখতার জাহান অংশ নেন।  ইত্তেফাকমোস্তাফিজ