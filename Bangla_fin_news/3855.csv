Serial,Title,Date,Author,News
3855,বাংলাদেশ ছাড়ছে না শেভরন,2017-10-31,ইত্তেফাক রিপোর্ট,যুক্তরাষ্ট্রের কোম্পানি শেভরন তাদের ব্যবসা বিক্রি করে বাংলাদেশ ছেড়ে যাওয়ার সিদ্ধান্ত থেকে সরে এসেছে। বরং বাংলাদেশে নতুন বিনিয়োগের পরিকল্পনা করছে বহুজাতিক তেলগ্যাস কোম্পানিটি। চলতি অক্টোবরের তৃতীয় সপ্তাহে সরকারকে এ বিষয়ে জানিয়েছে শেভরন কর্তৃপক্ষ।  গত রবিবার শেভরনের এশিয়া ও প্রশান্তমহাসাগরীয় অঞ্চলের বহিঃসম্পর্ক বিভাগের উপদেষ্টা ক্যামেরন ভ্যান আসট এক বিবৃতিতে বলেন বাংলাদেশে তিনটি ব্লকে থাকা সম্পদ বিক্রি করে দেওয়ার যে আলোচনা চলছিল শেভরন তা আর এগিয়ে নেবে না। বরং বাংলাদেশে ব্যবসা অব্যাহত রাখা এবং পেট্রোবাংলা ও বাংলাদেশ সরকারের সঙ্গে কাজ চালিয়ে যাওয়ার সিদ্ধান্ত গ্রহণ করা হয়েছে।  এর আগে গত এপ্রিলে শেভরন জানায় ওই তিন গ্যাসক্ষেত্রের প্রায় দুই বিলিয়ন ডলারের সম্পদ ও বাংলাদেশের যাবতীয় ব্যবসা চীনের কনসোর্টিয়াম হিমালয় এনার্জি কোম্পানি লিমিটেডের কাছে বিক্রি করে দিতে সমঝোতায় পৌঁছেছে । বাংলাদেশ সরকারও শেভরনের ব্যবসা কিনে নেওয়ার আগ্রহ দেখিয়েছিল।  এদিকে গত বৃহস্পতিবার বিদ্যুত্ জ্বালানি ও খনিজ সম্পদ প্রতিমন্ত্রী নসরুল হামিদ বলেন শেভরন বাংলাদেশের সবচেয়ে বড় গ্যাসক্ষেত্র বিবিয়ানায় ৪০০ মিলিয়ন ডলার বিনিয়োগ করবে বলে জানিয়েছে।  ইত্তেফাকআনিসুর