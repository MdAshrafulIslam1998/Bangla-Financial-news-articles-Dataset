Serial,Title,Date,Author,News
2452,অষ্টম বছরে নভোএয়ার,2020-01-09,ইত্তেফাক ডেস্ক,সাফল্যের সাত বছর শেষে অষ্টম বর্ষে পদার্পণ করেছে দেশের জনপ্রিয় স্থানীয় বেসরকারি বিমানসংস্থা নভোএয়ার। ২০১৩ সালের ৯ জানুয়ারি অভ্যন্তরীণ রুটে ঢাকা থেকে চট্টগ্রামে ফ্লাইট পরিচালনার মাধ্যমে যাত্রী পরিবহন শুরু করে নভোএয়ার।বর্ষপূর্তি উপলক্ষে নভোএয়ার বৃহস্পতিবার বেসামরিক বিমান চলাচল কর্তৃপক্ষ ট্রাভেল এজেন্সি ও সম্মানিত যাত্রীদের সাথে নানা আয়োজনের মাধ্যমে সপ্তম বর্ষপূর্তি উদযাপন করেছে। নতুন বছরে পদার্পণ উপলক্ষে ফ্রিকোয়েন্ট ফ্লাইয়ার স্মাইলস গ্রাহকদের জন্য টিকেটের মূল্যে ১২ ছাড়ের ঘোষণা করেছে প্রতিষ্ঠানটি।স্মাইলস গ্রাহকবৃন্দ নভোএয়ার এর বিক্রয় কেন্দ্রে এসে এই সেবা নিতে পারবেন। ২০১৩ সালে নভোএয়ার সম্মানিত যাত্রীদের বিশেষ সুবিধা দিতে বাংলাদেশে সর্বপ্রথম স্মাইলস নামে ফ্রিকোয়েন্ট ফ্লাইয়ার প্রোগ্রাম চালু করে। নভোএয়ার এর পদাঙ্ক অনুসরণ করে অন্যান্য এয়ারলাইন্স এই সেবা চালু করেছে।নভোএয়ার ২০১৩ সাল থেকে ২০১৯ সাল পর্যন্ত ৬১ হাজারেরও বেশি ফ্লাইট পরিচালনার মাধ্যমে অভ্যন্তরীণ ও আন্তর্জাতিক রুটে ৩৩ লাখেরও বেশি যাত্রী সেবা দিয়েছে।সপ্তম বর্ষপূর্তি উপলক্ষে সংশ্লিষ্ট কর্তৃপক্ষ ব্যবসায়িক সহযোগী ও সম্মানিত যাত্রীদের শুভেচ্ছা জানিয়ে নভোএয়ারের ব্যবস্থাপনা পরিচালক মফিজুর রহমান বলেন নভোএয়ার সব সময়ই যাত্রী নিরাপত্তাকে সর্বোচ্চ গুরুত্ব দিয়ে থাকে। এরই মধ্যে নভোএয়ার নিরাপদ ভ্রমণে যাত্রীদের কাছে বিশ্বস্ততা অর্জন করেছে। সময়ানুযায়ী ফ্লাইট পরিচালনা ও যাত্রী সেবার মান আরো বাড়ানোর জন্য প্রতিনিয়ত নানা উদ্যোগ নেয়া হচ্ছে। এই পরিকল্পনার অংশ হিসেবেই সময়ানুযায়ী ফ্লাইট পরিচালনা করতে এরই মধ্যে সপ্তম উড়োজাহাজ বহরে যুক্ত হয়েছে। যাত্রীদের টিকেট ক্রয় সহজতর করতে মোবাইল অ্যাপ ও চেকইন প্রক্রিয়া সহজ করতে ওয়েব চেকইন প্রক্রিয়া চালু করা হয়েছে। অষ্টম বছরে পদার্পণের অঙ্গীকার হবে আমাদের সম্মানিত যাত্রী চাহিদার সাথে সামঞ্জস্যপূর্ণ অভ্যন্তরীণ ও আন্তর্জাতিক গন্তব্য সম্প্রসারণ বহরে আরো উড়োজাহাজ সংযোজনার মাধ্যমে উন্নত যাত্রী সেবা নিশ্চিত করা।নভোএয়ার বর্তমানে ঢাকা থেকে চট্টগ্রাম কক্সবাজার যশোর সিলেট সৈয়দপুর বরিশাল রাজশাহী ও কলকাতা রুটে প্রতিদিন ফ্লাইট পরিচালনা করছে।ইত্তেফাকআরএ