Serial,Title,Date,Author,News
4889,পোশাকশিল্প এলাকায় শনি ও রবিবার ব্যাংক খোলা,2016-09-05,ইত্তেফাক রিপোর্ট,ঈদুল আযহা উপলক্ষে তৈরি পোশাক শিল্পে কর্মরত শ্রমিককর্মচারীদের বেতন বোনাস ও অন্যান্য ভাতাদি পরিশোধের জন্য পোশাক শিল্পঘন এলাকায় তফসিলি ব্যাংকের সংশ্লিষ্ট শাখা আগামী শনিবার ও রবিবার খোলা থাকবে। একইসঙ্গে বিমান সমুদ্রনৌ ও স্থল বন্দর বাণিজ্যিক ব্যাংকের এডি শাখাগুলোর প্রতি শুক্রবার ও শনিবার এবং দেশের অপরাপর স্থানে অবস্থিত বাণিজ্যিক ব্যাংকের এডি শাখাগুলো শুক্রবার ও শনিবার স্বীয় বিবেচনায় খোলা রাখার নির্দেশনা বহাল রয়েছে। সোমবার বাংলাদেশ ব্যাংকের এক প্রজ্ঞাপনে এ তথ্য জানানো হয়েছে।  প্রজ্ঞাপনে বলা হয়েছে ঈদুল আযহার আগে তৈরি পোশাক শিল্পে কর্মরত শ্রমিক কর্মচারীদের বেতন বোনাস ও অন্যান্য ভাতাদি পরিশোধের সুবিধার্থে ঢাকা মহানগরী আশুলিয়া টঙ্গী গাজীপুর সাভার নারায়ণগঞ্জ ও চট্টগ্রামে অবস্থিত পোশাক শিল্প এলাকার তফসিলি ব্যাংকের কেবলমাত্র তৈরি পোশাক শিল্প সংশ্লিষ্ট শাখাসমূহ পর্যাপ্ত নিরাপত্তা নিশ্চিতকরণপূর্বক আগামী শনিবার ও রবিবার খোলা রাখার পরামর্শ দেয়া যাচ্ছে। আর সরকারি ছুটি হওয়ায় অফিসে যোগদানকারী ব্যাংক কর্মকর্তা কর্মচারীদের যুক্তিসঙ্গত ভাতা প্রদানের জন্য প্রজ্ঞাপনে পরামর্শ দেয়া হয়।   ইত্তেফাকএমআই