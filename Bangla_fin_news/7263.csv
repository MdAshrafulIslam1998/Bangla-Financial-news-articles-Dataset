Serial,Title,Date,Author,News
7263,১০২ কোটি টাকা শিক্ষাবৃত্তি পেল ৫ হাজার শিক্ষার্থী,2014-09-06,ইত্তেফাক রিপোর্ট,২০১৪ সালে মাধ্যমিক পাস করা মেধাবী পাঁচ হাজার ৫০ জন শিক্ষার্থীকে বৃত্তি দিয়েছে ডাচবাংলা ব্যাংক। আজ শনিবার রাজধানীর মিরপুরে ইনডোর স্টেডিয়ামে ১০২ কোটি টাকার বাত্সরিক শিক্ষাবৃত্তি অনুষ্ঠানে তাদের এ বৃত্তি দেয়া হয়। অর্থমন্ত্রী আবুল মাল আবদুল মুহিত অনুষ্ঠানে প্রধান অতিথি ছিলেন। ব্যাংকের চেয়ারম্যান সায়েম আহমেদের সভাপতিত্বে অনুষ্ঠানে বিশেষ অতিথি ছিলেন আইনমন্ত্রী আনিসুল হক ও বাংলাদেশে নিযুক্ত নেদারল্যান্ডের রাষ্ট্রদূত গারবেন ডি জং। ব্যাংকের ব্যবস্থাপনা পরিচালক কে এস তাবরেজ ডাচবাংলা ব্যাংক শিক্ষা বৃত্তি ফাউন্ডেশনের চেয়ারম্যান শাহাবুদ্দিন আহমেদসহ ব্যাংকের ঊর্ধ্বতন কর্মকর্তারা এতে উপস্থিত ছিলেন। অনুষ্ঠানে জানানো হয় ১৯৯৮ সালে শুরু করে নবম বারের মত এ বৃত্তি দিল ডাচবাংলা ব্যাংক। এবারসহ এ পর্যন্ত প্রায় ২৭ হাজার শিক্ষার্থীকে এ বৃত্তি দিল ব্যাংকটি। অনুষ্ঠানে অর্থমন্ত্রী বলেন বৃত্তি প্রকল্প দেশের দরিদ্র ও মেধাবী শিক্ষার্থীদের কল্যাণে আর্থিক খাতের অনন্য দৃষ্টান্ত। আইনমন্ত্রী আনিসুল হক বলেন ডাচ বাংলা ব্যাংকের শিক্ষাবৃত্তি বাংলাদেশের মানচিত্রে উজ্জ্বল নক্ষত্র হয়ে থাকবে। অন্যান্য প্রতিষ্ঠানকেও এ ধরণের কাজে এগিয়ে আসার আহ্বান জানান তিনি। গার্বেন ডি জং বলেন সুবিধা বঞ্চিত ছাত্রছাত্রীদের ভবিষ্যত গঠনে ডাচ বাংলা ব্যাংকের বৃত্তি দেশের মানব সম্পদ উন্নয়নে গুরুত্বপূর্ণ ভূমিকা পালন করবে। ব্যাংকের চেয়ারম্যান সায়েম আহমেদ বলেন জন্মলগ্ন থেকে ডাচ বাংলা ব্যাংক শিক্ষা স্বাস্থ্য ও সুবিধা বঞ্চিত জনগোষ্ঠীর পুনর্বাসনে কাজ করে যাচ্ছে। ভবিষ্যতে সব ধরনের সমাজকল্যাণমূলক কাজে অংশগ্রহণের চেষ্টা করা হচ্ছে।  ইঅচৌফেশ২০৬