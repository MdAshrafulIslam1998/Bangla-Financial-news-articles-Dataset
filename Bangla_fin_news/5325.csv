Serial,Title,Date,Author,News
5325,বৈশ্বিক প্রবৃদ্ধির পূর্বাভাস হ্রাস করলো ওইসিডি,2016-02-20,ইত্তেফাক রিপোর্ট,চলতি বছর বিশ্ব প্রবৃদ্ধির পূর্বাভাস কমিয়ে প্রক্ষেপণ করলো অর্গানাইজেশন ফর ইকোনমিক কোঅপারেশন অ্যান্ড ডেভেলপমেন্ট ওইসিডি। সংস্থাটির সর্বশেষ সাম্প্রতিক প্রতিবেদনে উল্লেখ করা হয়েছে এ বছর প্রবৃদ্ধি ৩ শতাংশ হতে পারে। গত পাঁচ বছরে এ প্রবৃদ্ধির পূর্বাভাস সবচেয়ে কম।  এর আগের প্রতিবেদনে সংস্থাটি ৩ দশমিক ৩ হারে বিশ্ব প্রবৃদ্ধির পূর্বাভাস দিয়েছিলো। অর্থনীতির হতাশাজনক পরিসংখ্যান দুর্বল চাহিদা স্বল্প বিনিয়োগ ও যথেষ্ট অস্থিতিশীলতার ঝুঁকি বিদ্যমান থাকায় প্রবৃদ্ধির পূর্বাভাস কমিয়ে নির্ধারণ করে সংস্থাটি। ৩৪ জাতিভূক্ত এ সংস্থাটি আরো উল্লেখ করেছে বিশ্বজুড়ে আর্থিক অস্থিতিশীলতার ঝুঁকি রয়েই গেছে। তেলের নিম্নমূল্য ও স্বল্প সুদহার সত্ত্বেও প্রধান প্রধান দেশগুলোয় প্রবৃদ্ধির গতি মন্থর থাকবে। এদিকে গত বছর ২০১৫ বিশ্বব্যাপী বানিজ্য প্রবৃদ্ধি হয়েছে মাত্র ২ শতাংশ। প্রবৃদ্ধি বাড়াতে ও আর্থিক ঝুঁকি কমাতে আর্থিক ও নীতিকাঠামোর ব্যবহার জোরদারের আহ্বান জানিয়েছেন সংস্থাটি।  ওইসিডির প্রতিবেদনে উল্লেখ করা হয়েছে বিরাজমান পরিস্থিতি যুক্তরাষ্ট্র ইউরো অঞ্চল ও নিত্যপন্যের রফতানি নির্ভর দেশগুলোকে সবচেয়ে ক্ষতিগ্রস্ত করবে। গত নভেম্বরে ওইসিডির প্রতিবেদনে প্রবৃদ্ধির হিসেব দেয়ার পর নিত্যপন্যের দাম কমেছে ব্যাপক হারে। তেলের দাম কমেছে প্রায় একতৃতীয়াংশ। গেলো জানুয়ারি মাসেও চীনের ভোক্তা পর্যায়ে আমদানির পরিমান কমেছে ব্যাপক হারে।  চলতি বছরের পাশাপাশি ২০১৭ সালের পূর্বাভাসও কমিয়েছে ওইসিডি। সংস্থাটির মতে ২০১৭ সালে বৈশ্বিক প্রবৃদ্ধি ৩ দশমিক ৩ শতাংশ পর্যন্ত পৌঁছতে পারে। এর আগে নভেম্বরের পূর্বাভাসে ওইসিডি ২০১৭ সালে ৩ দশমিক ৬ শতাংশ বৈশ্বিক প্রবৃদ্ধির আভাস দিয়েছিল।  ওইসিডি বলেছে বিভিন্ন দেশে এখনো সংকোচনমূলক মুদ্রানীতি বহাল রয়েছে। এসব নীতির সংস্কার হচ্ছে শ্লথ গতিতে। সংস্কার ত্বরান্বিত করতে হবে। পাশাপাশি চাহিদা জোরদার করতে জোরালো ও সম্মিলিত ব্যবস্থা নিতে হবে।  এ বছর মার্কিন যুক্তরাষ্ট্রের প্রবৃদ্ধি হতে পারে ২ শতাংশ ২০১৬ সাল নাগাদ এটি ২ দশমিক ২ শতাংশ হতে পারে। ইউরোপ জুড়ে প্রবৃদ্ধি হতে পারে ১ দশমিক ৪ শতাংশ হারে যা পরবর্তী বছরে হতে পারে ১ দশমিক ৭ শতাংশ। জাপানের প্রবৃদ্ধি হতে পারে শুন্য দশমিক ৮ শতাংশ এ দেশটির প্রবৃদ্ধি পরবর্তী বছরে আরো কমে গিয়ে দশমিক ৬ শতাংশ হতে পারে। অন্যদিকে পূর্বাভাস অনুযায়ী এ বছর চীনের প্রবৃদ্ধি সাড়ে ৬ ভাগ হতে পারে যা পরবর্তী বছরে কমে ৬ দশমিক ২ শতাংশ হতে পারে। এদিকে ভারতের প্রবৃদ্ধি এ বছর ৭ দশমিক ৪ হতে পারে যা পরবর্তী বছরে কমে ৭ দশমিক ৩ হতে পারে বলে উল্লেখ করেছে ওইসিডি।