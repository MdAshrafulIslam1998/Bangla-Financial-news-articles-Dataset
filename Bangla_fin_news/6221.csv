Serial,Title,Date,Author,News
6221,বাংলাদেশ ৪৪তম অর্থনৈতিক দেশ,2015-06-09,ইত্তেফাক রিপোর্ট,চলতি মূল্যের ভিত্তিতে বাংলাদেশের অর্থনীতি এখন বিশ্বের ৪৪তম অর্থনীতি। এ বছরের ১৪ এপ্রিল বিশ্ব ব্যাংকের জিডিপি প্রতিবেদন ও একই মাসে আন্তর্জাতিক মুদ্রা তহবিলের প্রতিবেদনে এ তথ্য জানানো হয়েছে। মঙ্গলবার অনুষ্ঠিত একনেক সভায় পরিকল্পনা মন্ত্রী আ হ ম মুস্তফা কামাল এ তথ্য উপস্থাপন করেন।  মন্ত্রী এ সময় বলেন এ দুটো প্রতিষ্ঠানের সাম্প্রতিক তথ্য মতে ২০১৩ সালে চলতি মূল্যে বাংলাদেশের জিডিপি বিশ্বে ৫৮তম স্থানে ছিল। এখন ২০১৫ সালে জিডিপিতে বাংলাদেশে অবস্থান বিশ্বে ৪৪তম।  অপরদিকে ক্রয় ক্ষমতার ভিত্তিতে পিপিপি ২০১৩ সালে বাংলাদেশের অবস্থান যেখানে ৩৬তম ছিল এখন তা ৩৩তম স্থানে দাঁড়িয়েছে।  একনেক বৈঠক শেষে মন্ত্রী আরো জানান চলতি ২০১৪১৫ অর্থবছরের জুলাই থেকে মে পর্যন্ত ১১ মাসে সংশোধিত বার্ষিক উন্নয়ন কর্মসূচি আরএডিপি বাস্তবায়ন হার ৬৭ ভাগ। তিনি বলেন একই সময়ে গত বছর এ বাস্তবায়ন হার ছিল ৬৬ ভাগ। গত বছর যেখানে এ সময়ে ব্যয়ের পরিমাণ ছিল ৪২১৬২ কোটি টাকা এ বছর ব্যয়ের পরিমাণ ৫১৯৯৭ কোটি টাকা। গত বছরের তুলনায় তা প্রায় ৯৮০০ কোটি টাকা বেশি।  মন্ত্রী আরো বলেন এডিপি বাস্তবায়ন নিয়ে সবাই বলে থাকেন শেষ প্রান্তিকে এসে বাস্তবায়ন হার বেশি হয়। ফলে প্রকল্প বাস্তবায়নের মান নিয়ে প্রশ্ন উঠে। হ্যাঁ এটা কিছুটা সত্য তবে ঢালাওভাবে সত্য নয়। কারণ হিসেবে তিনি বলেন অর্থ বছরের প্রথম প্রান্তিকে বর্ষাকাল থাকায় প্রকল্প বাস্তবায়ন বাধাগ্রস্ত হয়। এর জের দ্বিতীয় ও তৃতীয় প্রান্তিকে চলে যায়। তবে আমরা আগামী অর্থ বছরের শুরু থেকে যতটা সম্ভব সতর্ক থাকব যাতে করে শেষ প্রান্তিকে এসে বেশিরভাগ বাস্তবায়ন না হয়।