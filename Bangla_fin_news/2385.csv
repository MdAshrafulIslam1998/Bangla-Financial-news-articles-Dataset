Serial,Title,Date,Author,News
2385,শীঘ্রই ভারত থেকে আসছে পেঁয়াজ,2020-02-27,অনলাইন ডেস্ক,ভারতে বাম্পার ফলনে পেঁয়াজের রফতানি নিষেধাজ্ঞা তুলে নিয়েছে দেশটির সরকার। ভারতের স্বরাষ্ট্রমন্ত্রী অমিত শাহর সভাপতিত্বে এক আন্তঃমন্ত্রণালয়ের বৈঠকে এ সিদ্ধান্ত নেওয়া হয়েছে। দেশটির খাদ্য ও ভোক্তাবিষয়ক মন্ত্রী রাম বিলাস পাসোয়ানের বরাত দিয়ে বুধবার ২৬ ফেব্রুয়ারি টাইমস অব ইন্ডিয়া এক প্রতিবেদনে জানায় গত বছরের তুলনায় এ বছর মার্চে ৪০ লাখ টন বেশি পেঁয়াজ উৎপাদনের আশা করা হচ্ছে। এ অবস্থায় নিষেধাজ্ঞা তুলে দেওয়া হলে কৃষকেরা ভালো দাম পাবেন।মন্ত্রী আরও বলেন দাম এখন স্থিতিশীল হয়েছে। ফসলের পরিমাণও প্রচুর। এখন পেঁয়াজের ওপর নিষেধাজ্ঞা থাকলে তা দামকে চাপে ফেলবে।ভারতের শীর্ষ কয়েকটি সংবাদ মাধ্যম জানিয়েছে গত বছরের মার্চে যেখানে ২৮ দশমিক ৪ লাখ মেট্রিক টন পেঁয়াজ উৎপাদিত হয়েছে সেখানে এবছর একই সময়ে বাজারে আসবে ৪০ লাখ টনের বেশি। আর দেশটির খাদ্য মন্ত্রণালয়ের সূত্র বলছে আগামী এপ্রিলে পেঁয়াজ উৎপাদন হতে পারে ৮৬ লাখ মেট্রিক টন যা গতবছরে হয়েছিল ৬১ লাখ মেট্রিক টন। এ বৈঠকের সিদ্ধান্ত বৈদেশিক বাণিজ্য বিষয়ক মহাপরিচালককে জানিয়ে দেওয়া হয়েছে। তিনি এ ব্যাপারে বিজ্ঞপ্তি জারি করার পর আনুষ্ঠানিকভাবে পেঁয়াজ রফতানি শুরু করবে ভারত।আরও পড়ুন ...কার প্রশ্রয়ে বেপরোয়া রাজশাহী কলেজ ছাত্রলীগের সম্পাদক নাঈমউল্লেখ্য গত বছরের ২৯ সেপ্টেম্বর পেঁয়াজ রপ্তানি বন্ধ ঘোষণা করে ভারত। ভারতের বাজারেই সে সময় প্রতি কেজি পেঁয়াজের দাম ছিল ১০০ রুপি। ভারত সরকার মজুতের ওপর সীমাবদ্ধতা আরোপ করে। এদিকে দেশে লাফিয়ে লাফিয়ে বাড়তে থাকে পেঁয়াজের দাম। এক পর্যায়ে তা ২৫০ টাকা কেজি আবার কোথাও কোথাও এর বেশি দামেও বিক্রি হয়। সামাজিক যোগাযোগ মাধ্যমে পেঁয়াজ নিয়ে চলে নানা রসিকতা।ইত্তেফাকএসি