Serial,Title,Date,Author,News
706,ব্যাংকের ৫ কর্মকর্তার বিদেশ গমনে নিষেধাজ্ঞা হাইকোর্টের,2021-11-30,ইত্তেফাক রিপোর্ট,অর্থ আত্মসাতের মামলায় ব্যাংকের পাঁচ কর্মকর্তার বিদেশ গমনে নিষেধাজ্ঞা দিয়েছেন হাইকোর্ট। এ বিষয়ে প্রয়োজনীয় ব্যবস্থা নিতে পুলিশের আইজি ইমিগ্রেশন ও দুদককে নির্দেশ দেওয়া হয়েছে। আগাম জামিন চেয়ে আদালতে হাজির না হওয়ায় বিচারপতি মো. নজরুল ইসলাম তালুকদার ও বিচারপতি এ কে এম জহিরুল হকের দ্বৈত বেঞ্চ গতকাল সোমবার ২৯ নভেম্বর এ আদেশ দেন।এই পাঁচ আসামি হলেন সাউথবাংলা ব্যাংকের ফার্স্ট অ্যাসিস্ট্যান্ট ভাইস প্রেসিডেন্ট মোহা. মঞ্জুরুল আলম এক্সিকিউটিভ অফিসার ও ক্রেডিট ইনচার্জ মো. নজরুল ইসলাম ব্যাংকটির খুলনার শাখার সাবেক এমটিও এবং ইউনাইটেড কমার্শিয়াল ব্যাংকের সিনিয়র অফিসার তপু কুমার সাহা সিনিয়র অফিসার বিদ্যুৎ কুমার মণ্ডল ও মারিয়া খাতুন। গত ২১ অক্টোবর অর্থ আত্মসাতের অভিযোগে সাউথবাংলা এগ্রিকালচার অ্যান্ড কর্মাস ব্যাংক লিমিটেডের এসবিএসি সাবেক চেয়ারম্যান এস এম আমজাদ হোসেনসহ ৭ জনের বিরুদ্ধে মামলা করে দুদক। এতে ২০ কোটি ৬০ লাখ টাকা ঋণ তুলে ওই টাকা পাচারের জন্য বিভিন্ন কোম্পানি ও ব্যক্তির হিসাবে স্থানান্তর ও রূপান্তর করেন আসামিরা। আদালতে আসামিপক্ষে আইনজীবী হুমায়ন কবির দুদকের পক্ষে মো. খুরশীদ আলম খান ও রাষ্ট্রপক্ষে ডেপুটি অ্যাটর্নি জেনারেল এ কে এম আমিন উদ্দিন মানিক উপস্থিত ছিলেন।