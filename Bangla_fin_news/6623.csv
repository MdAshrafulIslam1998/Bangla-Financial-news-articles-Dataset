Serial,Title,Date,Author,News
6623,গার্মেন্টসের চ্যালেঞ্জ মোকাবেলায় পাশে থাকবে যুক্তরাষ্ট্র বার্নিকাট,2015-03-05,ইত্তেফাক রিপোর্ট,গার্মেন্টস খাতের সামপ্রতিক সময়ের চ্যালেঞ্জ উত্তরণে নেয়া পদক্ষেপের প্রশংসা করেছেন বাংলাদেশে নিযুক্ত যুক্তরাষ্ট্রের রাষ্ট্রদূত মার্শা স্টিফেন্স ব্লুম বার্নিকাট। তিনি বলেন গার্মেন্টস খাতে বাংলাদেশ অপ্রতিদ্বন্দ্বী হয়ে উঠছে। কারণ বাংলাদেশ দেখিয়েছে কীভাবে চ্যালেঞ্জ মোকাবেলা করতে হয়। শ্রম আইনের সম্পূর্ণ বাস্তবায়নসহ কর্মপরিবেশ কমপ্লায়েন্স উন্নয়নে আরো কিছু কাজ এখনো বাকি রয়েছে। এসব চ্যালেঞ্জ মোকাবেলায় যুক্তরাষ্ট্র বাংলাদেশের পাশে থাকবে। বৃহস্পতিবার রাজধানীর বিজিএমইএ ভবনে গার্মেন্টস খাতের নেতাদের সঙ্গে বৈঠক শেষে সাংবাদিকদের তিনি এ কথা বলেন। এ সময় বিজিএমইএ সভাপতি আতিকুল ইসলাম রানা প্লাজা পরবর্তী গার্মেন্টস খাতের চ্যালেঞ্জ মোকাবেলায় নেয়া বিভিন্ন পদক্ষেপ তুলে ধরেন। সেই সঙ্গে চলমান রাজনৈতিক অস্থিরতাকে বর্তমানে গার্মেন্টস খাতের জন্য প্রধান চ্যালেঞ্জ বলে উল্লেখ করেন। এককভাবে যুক্তরাষ্ট্র বাংলাদেশের গার্মেন্টস পণ্যের সবচেয়ে বড় বাজার। তবে সামপ্রতিক সময়ে দেশটিতে পোশাক রপ্তানি কিছুটা কমেছে। এ সময় বিজিএমইএর সহসভাপতি রিয়াজ বিন মাহমুদ সাবেক সভাপতি সফিউল ইসলাম মহিউদ্দিন সাবেক সহসভাপতি ফারুক আহমেদ প্রমুখ উপস্থিত ছিলেন।