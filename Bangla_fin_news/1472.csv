Serial,Title,Date,Author,News
1472,দেশের বেসরকারি ব্যাংকে প্রথম নারী এমডি হচ্ছেন হুমায়রা আজম,2021-04-02,ইত্তেফাক রিপোর্ট,দেশের বেসরকারি ব্যাংকে প্রথম নারী ব্যবস্থাপনা পরিচালক এমডি হিসেবে নিয়োগ পেতে যাচ্ছেন ব্যাংকার হুমায়রা আজম। ইতিমধ্যেই চলতি দায়িত্ব হিসেবে এমডির দায়িত্ব দিয়েছে ট্রাস্ট ব্যাংকের পরিচালনা পর্ষদ। এখন পূর্ণাঙ্গ এমডি হতে বাংলাদেশ ব্যাংকের অনুমোদনের অপেক্ষা।সংশ্লিষ্ট ব্যক্তির বিরুদ্ধে গুরুতর অপরাধ না থাকলে সাধারণত ব্যাংকের পরিচালনা পর্ষদ থেকে এমডি পদের জন্য কোনো প্রস্তাব পাঠালে তা নাকচ করে না বাংলাদেশ ব্যাংক। ভারপ্রাপ্ত এমডি হওয়ার আগে এ ব্যাংকের অতিরিক্ত ব্যবস্থাপনা পরিচালক এমডি হিসেবে দায়িত্ব পালন করেছেন হুমায়রা। এছাড়া এর আগে প্রথম নারী এমডি হিসেবে আর্থিক প্রতিষ্ঠান আইপিডিসির দায়িত্ব পালন করেন।জানা গেছে হুমায়রা দেশিবিদেশি বিভিন্ন ব্যাংকে কাজ করেছেন। ঢাকা বিশ্ববিদ্যালয়ে আন্তর্জাতিক সম্পর্ক বিভাগ থেকে ১৯৮৯ সালে পড়াশোনা শেষ করে ১৯৯০ সালে এএনজেড গ্রিন্ডলেজ ব্যাংকে ম্যানেজমেন্ট ট্রেইনি হিসেবে ব্যাংকিং ক্যারিয়ার শুরু করেন তিনি। ১৯৯৬ সালে এইচএসবিসি বাংলাদেশে যোগদান করেন। ২০০২ সালে যান স্ট্যান্ডার্ড চার্টার্ড ব্যাংকে।  ২০০৯ সালের এপ্রিলে আর্থিক প্রতিষ্ঠান আইপিডিসির এমডি হিসেবে দায়িত্ব নেন। ২০১২ সালের জানুয়ারিতে ব্যাংক এশিয়ায় যোগ দেন প্রধান ঝুঁকি পরিপালন কর্মকর্তা হিসেবে। ২০১৮ সালের মার্চে ট্রাস্ট ব্যাংকে প্রধান ঝুঁকি পরিপালন কর্মকর্তা ও অতিরিক্ত এমডি হিসেবে দায়িত্ব নেন।সংশ্লিষ্টদের সঙ্গে কথা বলে জানা গেছে হুমায়রা আজমের আগে অনেক ব্যাংকে এমডি পদে ভারপ্রাপ্ত ও চলতি দায়িত্বে নারী কর্মকর্তারা ছিলেন। তবে পূর্ণাঙ্গ নারী এমডি কখনো পায়নি বেসরকারি কোনো ব্যাংক। এর আগে সরকারি ব্যাংক খাতে প্রথম নারী এমডি ছিলেন মাহ্তাব জাবিন।ইত্তেফাকএমআর