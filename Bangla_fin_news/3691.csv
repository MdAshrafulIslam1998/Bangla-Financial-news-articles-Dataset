Serial,Title,Date,Author,News
3691,রাষ্ট্রায়ত্ত ৮ ব্যাংকের নিয়োগ পরীক্ষা বাতিল,2018-01-16,ইত্তেফাক রিপোর্ট,১২ জানুয়ারি অনুষ্ঠিত রাষ্ট্রায়ত্ত আট ব্যাংকের নিয়োগ পরীক্ষা বাতিল ঘোষণা করেছে ব্যাংকার্স সিলেকশন কমিটি। মঙ্গলবার দুপুরে বাংলাদেশ ব্যাংকের সম্মেলন কক্ষে এক জরুরি সভায় এ সিদ্ধান্ত নেয়া হয়।  বাংলাদেশ ব্যাংকের গভর্নর ফজলে কবিরের সভাপতিত্বে সভায় উপস্থিত ছিলেন রাষ্ট্রায়ত্ত ১৪ ব্যাংক ও আর্থিক প্রতিষ্ঠানের এমডিরা।  বিষয়টি নিশ্চিত করে বাংলাদেশ ব্যাংকের সহকারী মুখপাত্র জি এম আবুল কালাম আজাদ বলেন ব্যাংকার্স সিলেকশন কমিটি ১২ জানুয়ারির পরীক্ষা বাতিলের সিদ্ধান্ত নিয়েছে। এ বিষয়ে একটি তদন্ত কমিটি গঠন করা হয়েছে।  তিনি আরো বলেন তদন্ত কমিটির প্রধান থাকবেন বাংলাদেশ ব্যাংকের নির্বাহী পরিচালক আহমেদ জামাল। সদস্য সচিব থাকবেন বাংলাদেশ ব্যাংকের একজন মহাব্যবস্থাপক। সদস্য থাকবেন রাষ্ট্রায়ত্ত সোনালী জনতা রাজশাহী কৃষি উন্নয়ন ব্যাংক রাকাব ও আর্থিক প্রতিষ্ঠানের একজন প্রতিনিধি। তদন্ত প্রতিবেদন জমা দেওয়ার জন্য দুই সপ্তাহ সময় দেওয়া হয়েছে। একই সঙ্গে ঢাকা বিশ্ববিদ্যালয়ের ম্যানেজমেন্ট বিভাগের যারা পরীক্ষার দায়িত্বে ছিলেন তাদের কাছে একটি ব্যাখ্যা চাওয়া হবে।  ইত্তেফাকএএম।