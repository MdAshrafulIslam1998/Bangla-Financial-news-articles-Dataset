Serial,Title,Date,Author,News
6353,এসক্যাপের সমীক্ষায় বাংলাদেশের অবস্থান অপরিবর্তিত,2015-05-15,ইত্তেফাক রিপোর্ট,জাতিসংঘের এশীয় এবং প্রশান্ত মহাসাগরীয় অঞ্চলের আর্থসামাজিক কমিশনের এসক্যাপ সমীক্ষায় অন্তর্ভুক্তিমূলক প্রবৃদ্ধিতে সূচকের দিক থেকে কিছুটা অগ্রগতি হলেও অন্যান্য দেশের তুলনায় বাংলাদেশের অবস্থান এখনও নিচের দিকে এবং একই অবস্থানে রয়ে গেছে। সমীক্ষা অনুযায়ী ২০০০ থেকে ২০১২ সাল পর্যন্ত সময়ে এ অঞ্চলের ১৬টি দেশের মধ্যে বাংলাদেশের অবস্থান ১২তম। এর আগে ১৯৯০৯৯ সময়কালেও একই অবস্থানে ছিল বাংলাদেশ। গতকাল বৃহস্পতিবার রাজধানীর আইডিবি ভবনে এ সমীক্ষা প্রতিবেদন প্রকাশ করা হয়। এসক্যাপের প্রধান কার্যালয় ব্যাংককসহ ৩৫টি দেশে একযোগে এ প্রতিবেদন প্রকাশ করা হয়েছে।  অর্থনৈতিক ও সামাজিক সমীক্ষা শীর্ষক এই প্রতিবেদন প্রকাশ অনুষ্ঠানে বাংলাদেশে জাতিসংঘের উন্নয়ন কর্মসূচির ইউএনডিপি আবাসিক পরিচালক পলিন তামেসিস বলেন দারিদ্র্য বিমোচন প্রাথমিক শিক্ষা শিশু ও মাতৃমৃত্যুহার হ্রাস প্রভৃতি ক্ষেত্রে বাংলাদেশ ভাল উন্নয়ন করেছে। এদেশের জন্য ইতিবাচক দিক হল এখানে কর্মক্ষম জনগোষ্ঠী রয়েছে। তাদের দক্ষতা ও শিক্ষার অভাব পূরণ করতে পারলে তা দেশের উন্নয়নে বেশ কাজ দিবে।  প্রতিবেদনের নানা দিক তুলে ধরে এসক্যাপের ব্যাংকক বিশেষ প্রয়োজন বিভাগের প্রধান সৈয়দ এএম নুরুজ্জামান বলেন ২০১৫ সালে বাংলাদেশের প্রবৃদ্ধি সামান্য বাড়বে। এদেশের প্রবৃদ্ধি অনেক টেকসই। তবে বাহ্যিক ক্ষেত্রে কিছু চ্যালেঞ্জ রয়েছে বলে তিনি মনে করেন। তিনি বলেন জনসংখ্যার উল্লেখযোগ্য অংশের কর্মসংস্থান থাকলেও দৈনিক ভিত্তিতে যারা কাজ করেন তাদের একটা বড় অংশের কর্মসংস্থান সব সময় ঝুঁকির মধ্যে থাকে। বাংলাদেশের শহর ও গ্রামের মানুষের জীবনমানের পার্থক্যও অনেক বেশি। দেশের সার্বিক উন্নয়নে গ্রামীণ উন্নয়নকে অগ্রাধিকার দেয়া আর্থিক অন্তর্ভুক্তি ক্ষুদ্র ও মাঝারি খাতের উদ্যোক্তাদের সহযোগিতা এবং উন্নয়নমূলক কাজে আর্থিক বরাদ্দ বৃদ্ধির সুপারিশ করেন তিনি।  বাংলাদেশ উন্নয়ন গবেষণা প্রতিষ্ঠানের বিআইডিএস মহাপরিচালক কেএএস মুরশিদ বলেন বাংলাদেশের প্রবৃদ্ধি অপরিবর্তিত হলেও প্রতিবছর ছয় থেকে সাড়ে ছয় শতাংশ হচ্ছে। বিশ্বমন্দাসহ বিভিন্ন ধাক্কা ভালভাবেই সামাল দিতে পেরেছে বাংলাদেশ। সামাজিক খাত ও নারীপুরুষের সমতাভিত্তিক ক্ষমতায়নে প্রতিবেশী দেশগুলোর তুলনায় বাংলাদেশ ভাল করেছে। তবে গুরুত্বপূর্ণ সূচকগুলো যেমন প্রবৃদ্ধি দারিদ্র্য বিমোচন গুণগত অবকাঠামো মানসম্পন্ন শিক্ষা মানবসম্পদ উন্নয়ন ও জ্বালানি সক্ষমতার ক্ষেত্রে বাংলাদেশ প্রতিবেশী দেশগুলোর তুলনায় ভাল করতে পারেনি। তিনি বলেন দেশের প্রবৃদ্ধি সাত শতাংশ বা তার বেশি হতে হলে অবশ্যই বিনিয়োগ ২৭২৮ শতাংশ থেকে বাড়িয়ে ৩০ থেকে ৩৫ শতাংশ করতে হবে। বেসরকারি বিনিয়োগ এবং এফডিআই সরাসরি বিদেশি বিনিয়োগ বাড়াতে হবে। একইসঙ্গে কমাতে হবে দারিদ্র্যতার হার ও বৈষম্য।