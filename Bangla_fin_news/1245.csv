Serial,Title,Date,Author,News
1245,পেঁয়াজের দাম কমলো কেজিতে ৮ টাকা,2021-06-06,দিনাজপুর অফিস,দিনাজপুরের হিলি স্থলবন্দর দিয়ে পেঁয়াজ আমদানি বৃহস্পতিবার বিকেল থেকে শুরু হয়েছে। এতে করে হিলি খুচরা বাজারে পেঁয়াজের দাম কমতে শুরু করেছে।শুক্রবার সকালে হিলি বাজার ঘুরে দেখা গেছে হিলি বন্দর দিয়ে ভারত থেকে পেঁয়াজ আমদানি শুরু হওয়ার পর দাম কমেছে কেজিতে আট টাকা। বৃহস্পতিবার খুচরা বাজারে যে পেঁয়াজ বিক্রি হয়েছে ৪৮ থেকে ৫০ টাকায় শুক্রবার বিক্রি করা হচ্ছে ৪০ টাকা কেজি দরে।  হিলি বাজারের পাইকারি পেঁয়াজ ব্যবসায়ী ফেরদৌস রহমান বলেন একমাস বন্ধ থাকার পর ইম্পোর্ট পারমিট আইপি পাওয়ায় আবারও ভারত থেকে পেঁয়াজ আমদানি শুরু হয়েছে। ভারত থেকে পেঁয়াজ আমদানি হওয়াতে দাম কমেছে কেজিতে আট টাকা।  তিনি আরও বলেন গত বুধবার ৪৭ থেকে ৪৮ টাকায় কিনে ৫০ টাকা কেজিতে পেঁয়াজ বিক্রি করেছি। আমরা আমদানিকারকদের কাছ থেকে শুক্রবার ৩৮ টাকায় কিনে ৪০ টাকা কেজি দরে বিক্রি করছি। এক সপ্তাহ পর পেঁয়াজের দাম আরও কমে আসবে।ইত্তেফাকএমআর