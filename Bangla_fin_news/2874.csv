Serial,Title,Date,Author,News
2874,জাতীয় সংসদে আজ বাজেট পাস হচ্ছে,2019-06-30,অনলাইন ডেস্ক,আগামী ২০১৯২০ অর্থবছরের প্রস্তাবিত বাজেট আজ রবিবার পাস হবে। বাজেট পাস হলে সোমবার ১ জুলাই থেকে কার্যকর হবে। রবিবার সকাল ১০টায় একাদশ জাতীয় সংসদের তৃতীয় অধিবেশন স্পিকার ড. শিরীন শারমিন চৌধুরীর সভাপতিত্বে পবিত্র কুরআন তেলাওয়াতের মাধ্যমে পুনরায় শুরু হয়েছে।আগামী অর্থবছরের প্রস্তাবিত বাজেটে কিছু সংশোধনী এনে অর্থবিল ২০১৯ শনিবার জাতীয় সংসদে পাস হয়েছে। অর্থবিল ২০১৯ সংসদে পাশের জন্য অর্থমন্ত্রীর পক্ষে প্রধানমন্ত্রী উপস্থাপন করেন। এর আগে অর্থমন্ত্রী আ হ ম মুস্তফা কামাল শারীরিক অসুস্থতার কারণে অর্থবিল জাতীয় সংসদে উপস্থাপনের জন্য প্রধানমন্ত্রীকে অনুমতি দিতে স্পিকারের কাছে আবেদন করেন। স্পিকার তার আবেদন মঞ্জুর এবং প্রধানমন্ত্রীকে অর্থমন্ত্রীর পক্ষে বিল উপস্থাপনের অনুমতি দেন। স্পিকার ড. শিরীন শারমিন চৌধুরী এটি ভোটে দেন এবং কণ্ঠভোটে অর্থবিল পাস হয়।আরও পড়ুন  ...কিছু সংশোধনী এনে অর্থবিল পাসপ্রসঙ্গত নতুন অর্থবছর ২০১৯২০ এর জন্য ১৩ জুন ৫ লাখ ২৩ হাজার ১৯০ কোটি টাকার বাজেট উপস্থাপন করেন অর্থমন্ত্রী। এরপর সংসদে ২৭০ জন সদস্য এতে আলোচনায় অংশ নেন। ইত্তেফাকএমআরএম