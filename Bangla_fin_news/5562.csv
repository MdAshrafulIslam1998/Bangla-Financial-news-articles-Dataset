Serial,Title,Date,Author,News
5562,আনন্দ শিপইয়ার্ডের বিরুদ্ধে মামলা,2015-12-01,ইত্তেফাক রিপোর্ট,আনন্দ শিপইয়ার্ড অ্যান্ড স্লিপওয়েজে বকেয়া ৭৯৯ কোটি টাকা আদায়ে অবশেষে অর্থঋণ আদালতে মামলা দায়ের করেছে ইসলামী ব্যাংক। গতকাল সোমবার অর্থঋণ আদালত৪ এ ব্যাংকটির কাওরান বাজার শাখার পক্ষে মামলাটি দায়ের করেন ল কাউন্সিলের আইনজীবী মোজাহিদুল ইসলাম শাহীন। এতে আনন্দ গ্রুপের চেয়ারম্যান এমডিসহ ৮ জনকে বিবাদী করা হয়েছে।  এ বিষয়ে আইনজীবী মোজাহিদুল ইসলাম শাহীন বলেন ব্যাংকের বিনিয়োগকৃত অর্থ আদায় না হওয়ায় এ মামলা দায়ের করা হয়েছে। জানা গেছে আনন্দ শিপইয়ার্ডে ইসলামী ব্যাংকের পাওনা মুনাফাসহ দাঁড়িয়েছে ৭৯৯ কোটি ৬০ লাখ ৫ হাজার ৮৩৯ টাকা। যা ইতিমধ্যে খেলাপি হয়ে গেছে।  মামলায় বিবাদী করা হয়েছে  প্রতিষ্ঠান হিসেবে আনন্দ শিপইয়ার্ড প্রতিষ্ঠানটির ব্যবস্থাপনা পরিচালক আফরোজা বারী চেয়ারম্যান আব্দুল্লাহেল বারী পরিচালক আব্দুল্লাহ জেরিনা জাফরিনা বিনিয়োগের গ্যারান্টার আনন্দ ইলডোরাডো পরিচালক আব্দুল্লাহ নাহিদ নিগার আব্দুল্লাহ নাইম নওরোজ মনজুরুল ইসলাম ও তরিকুল ইসলাম।