Serial,Title,Date,Author,News
7210,‘১০ মিনিটে টিআইএন পাওয়া যাচ্ছে কর মেলায়’,2014-09-18,ইত্তেফাক রিপোর্ট,রাজধানীর বেইলি রোডের অফিসার্স ক্লাবে আয়কর মেলার তৃতীয় দিনে বৃহস্পতিবার করদাতার উপস্থিতি স্বাভাবিকের তুলনায় কিছুটা কম ছিল। অবশ্য আয়োজক রাজস্ব বোর্ডের এনবিআর কর্মকর্তারা এতে সন্তুষ্ট। তারা বলছেন শুক্রবার ও আগামী শনিবার হরতাল না থাকায় এবং ছুটির দিন হওয়ায় মেলায় উপচে পড়া ভিড় থাকবে। মেলায় আসা একজন জানান মাত্র ১০ মিনিটে টিআইএন নম্বর পেয়েছি। সত্যিই কোন টাকা লাগেনি মেলা প্রাঙ্গণ ঘুরে দেখা গেছে আয়কর রিটার্ন জমা দেয়া ও ইটিআইএন নিবন্ধনের বুথে করদাতাদের চাপ ছিল। ২০১০ সাল থেকে দেশব্যাপী জাতীয় আয়কর মেলা চালু করেছে এনবিআর। প্রথমবারই এতে ব্যপক সাড়া পড়েছে। বিগত বছরগুলোতে করমেলা থেকে সেবা গ্রহণকারীর সংখ্যা বেড়েছে। এ বছর ১৬ তারিখে শুরু হওয়া কর মেলা রাজধানীসহ ৭টি বিভাগে এক সপ্তাহ চলবে। আর জেলা শহরে চলবে যে কোন চারদিন। গত বছর আয়কর মেলা থেকে সেবা নিয়েছেন ৫ লাখ ১০ হাজার করদাতা।