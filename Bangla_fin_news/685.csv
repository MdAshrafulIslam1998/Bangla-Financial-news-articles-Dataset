Serial,Title,Date,Author,News
685,‘গ্রীন ফ্যাক্টরি অ্যাওয়ার্ড২০২০’ পেলো স্নোটেক্স,2021-12-08,ইত্তেফাক অনলাইন ডেস্ক,জাতির পিতা বঙ্গবন্ধু শেখ মুজিবুর রহমানের জন্মশতবার্ষিকী মুজিববর্ষকে অধিকতর গৌরবোজ্জল ও স্মরণীয় করে রাখার লক্ষ্যে শ্রম ও কর্মসংস্থান মন্ত্রণালয় প্রথমবারের মতো ৬ টি সেক্টরের ৩০ প্রতিষ্ঠানকারখানাকে গ্রীন ফ্যাক্টরি অ্যাওয়ার্ড প্রদান করেছে। তৈরি পোশাক খাতে এ বছর গ্রীন ফ্যাক্টরি অ্যাওয়ার্ড পেয়েছে স্মোটেক্স আউটারওয়্যার লিমিটেড। এ সময় পুরস্কারটি গ্রহণ করেন স্নোটেক্স গ্রুপের ব্যবস্থাপনা পরিচালক জনাব এস এম খালেদ। কয়েকটি মাপকাঠি সামনে রেখে গ্রিন ফ্যাক্টরি অ্যাওয়ার্ড দেওয়া হচ্ছে। এগুলো হলো অপরিহার্য প্রতিপালন পরিবেশগত প্রতিপালন প্রাতিষ্ঠানিক প্রতিপালন ও উদ্ভাবনী কার্যক্রম। আজ বুধবার প্রধানমন্ত্রী শেখ হাসিনা ভার্চুয়ালি প্রধান অতিথি হিসেবে উপস্থিত থেকে এই অ্যাওয়ার্ড প্রদান করেন। অনুষ্ঠানে শ্রম ও কর্মসংস্থান প্রতিমন্ত্রী বেগম মন্নুজাম সুফিয়ান সভাপতি হিসাবে প্রধানমন্ত্রীর পক্ষে এই পুরষ্কার প্রদান করেন। এ সময় পুরস্কারটি গ্রহণ করেন স্নোটেক্স গ্রুপের ব্যবস্থাপনা পরিচালক জনাব এস এম খালেদ। নিরাপদ ও শোভন কর্মপরিবেশে পরিবেশবান্ধব প্রযুক্তি ও দক্ষ শ্রমশক্তি ব্যবহারের মাধ্যমে আরও অধিক পরিমাণে উৎপাদন নিশ্চিত করে দেশের অর্থনীতির গতিকে বেগবান ও টেকসই করার মাধ্যমে জাতির পিতার স্বপ্নের সোনার বাংলা বির্নিমাণ এবং দেশীয় শিল্প প্রতিষ্ঠানসমূহকে প্রতিযোগিতামূলক অংশগ্রহণে উদ্বুদ্ধকরণে গ্রিন ফ্যাক্টরি অ্যাওয়ার্ড২০২০ প্রবর্তন করা হয়েছে। এখন থেকে প্রতিবছর এ অ্যাওয়ার্ড প্রদান করা হবে। স্নোটেক্স ২০০০ সালে বায়িং হাউজের মাধ্যমে যাত্রা শুরু করে। ২০০৫ সালে নিজেদের প্রথম কারখানা হিসেবে প্রতিষ্ঠা করে স্নোটেক্স অ্যাপারেলস। সেই সাফল্যের ধারাবাহিকতায় ২০১১ সালে কাট অ্যান্ড সিউ এবং ২০১৪ সালে স্নোটেক্স আউটারওয়্যার লিমিটেড প্রতিষ্ঠা করা হয়। সর্বশেষ ২০২০ সালে স্নোটেক্স স্পোর্টসওয়্যার লিমিটেড প্রতিষ্ঠা করা হয়। আজকের স্নোটেক্স হয়ে উঠেছে চারটি বড় কারখানার একটি প্রতিষ্ঠানিক রূপ। স্নোটেক্স আউটারওয়্যার গ্রীন ফ্যাক্টরি হিসেবে পুরস্কৃত হয়েছে ইউএসজিবিসির লিড গোল্ড সার্টিফিকেটে। এছাড়াও শ্রম ও কর্মসংস্থান মন্ত্রণালয়ের অধীনে হেলথ এন্ড সেফটি অ্যাওয়ার্ড পেয়েছে স্নোটেক্স। প্রতিষ্ঠানটি এখন ১৮ হাজারেরও বেশি মানুষের কর্মসংস্থান করে যাচ্ছে।