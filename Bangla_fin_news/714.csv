Serial,Title,Date,Author,News
714,জেসিআই ঢাকা ইয়াংয়ের নতুন কার্যনির্বাহী কমিটি ঘোষণা,2021-11-21,ইত্তেফাক অনলাইন ডেস্ক,জুনিয়র চেম্বার ইন্টারন্যাশনাল জেসিআই ঢাকা ইয়াংয়ের কার্যনির্বাহী কমিটি ঘোষণা করা হয়েছে। সেই সঙ্গে কমিটিতে ২০২১ সালের ভাইস প্রেসিডেন্ট এস. এম. মুক্তাদিরুল হককে প্রেসিডেন্ট ঘোষণা করা হয়েছে। রাজধানীর একটি অভিজাত ক্লাবে শনিবার ২০ নভেম্বর ঢাকা ইয়াংয়ের জেনারেল অ্যাসেম্বলিতে নতুন এই কমিটি গঠিত হয়। ঘোষিত কমিটিতে ২০২২ সালের জন্য জেসিআই ঢাকা ইয়াংয়ের লোকাল প্রেসিডেন্ট এস. এম. মুক্তাদিরুল হক লোকাল এক্সিকিউটিভ ভাইস প্রেসিডেন্ট রাবেয়া নাসির অভি লোকাল ভাইস প্রেসিডেন্ট সামিয়া রহমান আনিকা দাইয়ান এবং মোহাম্মদ রফিকুল ইসলাম রুমন নির্বাচিত হয়েছেন। কমিটির অন্য সদস্যরা হলেন সেক্রেটারি জেনারেল রাজন জাহিদ ট্রেজারার সৌরভ অধিরাজ জেনারেল লিগ্যাল কাউন্সিল সামী মাহমুদ খান ডিরেক্টর সাদিয়া চৌধুরী মুন আল আমিন মোহাম্মদ বাহাউদ্দীন ও হুমায়রা নূর। আইপিএলপি নাজমুল হোসেন সবুজ। অনুষ্ঠানে উপস্থিত ছিলেন জেসিআই ঢাকা ইয়াংয়ের সদস্য এনজিবিসহ জেসিআই বাংলাদেশের অন্যান্য শাখার সদস্য ও আমন্ত্রিত অতিথিরা। সবাই নতুন কার্যনির্বাহী কমিটির সদস্যদের অভিনন্দন জানিয়েছেন। ২০২১ সালের আইপিএলপি ইমতিয়াজ চৌধুরী এবং লোকাল প্রেসিডেন্ট নাজমুল হোসেন সবুজ নতুন কমিটিকে স্বাগত জানান এবং এই কমিটি জেসিআই ঢাকা ইয়াংকে আরো উচ্চতায় নিয়ে যাবে বলে আশা ব্যক্ত করেন। জুনিয়র চেম্বার ইন্টারন্যাশনাল জেসিআই ১৮ থেকে ৪০ বছর বয়সী উদ্যমী তরুণদের একটি সংগঠন। জেসিআই সদর দপ্তর যুক্তরাষ্ট্রের মিসৌরির সেন্ট লুইসে অবস্থিত। বাংলাদেশে বর্তমানে জেসিআইয়ের ১৮টি লোকাল চ্যাপ্টার কাজ করছে।