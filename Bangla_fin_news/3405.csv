Serial,Title,Date,Author,News
3405,ঋণ ও আমানতে সুদ কমছে আজ থেকে,2018-07-02,ইত্তেফাক রিপোর্ট,ব্যাংক খাতে ঋণের সুদহার পহেলা জুলাই থেকে সিঙ্গেল ডিজিটে নামবে বলে ব্যাংকের উদ্যোক্তাদের সংগঠন বিএবির ঘোষণা দিয়েছে। পরে বাংলাদেশ ব্যাংকও ব্যাংকগুলোকে এ বিষয়ে নির্দেশনা দিয়েছে। তবে ব্যাংক হলিডের কারণে গতকাল রবিবার লেনদেন বন্ধ থাকায় ঋণ ও আমানতে ব্যাংকগুলো আজ সোমবার থেকে নতুন সুদহার কার্যকর করবে। প্রথম পর্যায়ে ব্যাংকগুলো শুধু শিল্প ঋণে ৯ শতাংশ সুদ নেবে। আর তিন মাস মেয়াদি আমানতে সুদ দেবে সর্বোচ্চ ৬ শতাংশ। পর্যায়ক্রমে অন্য সব ক্ষেত্রে সুদহার কমানো হবে বলে জানিয়েছেন ব্যাংকাররা।  এদিকে আজ সোমবার গভর্নর ফজলে কবিরের সঙ্গে ব্যাংকগুলোর এমডিদের একটি পূর্ব নির্ধারিত বৈঠক হওয়ার কথা রয়েছে। বৈঠকে সুদহার কার্যকরের বিষয়টি মূল আলোচ্য হবে বলে জানা গেছে। বৈঠক থেকে ব্যাংকগুলোর এমডিদের বিএবির ঘোষণার আলোকে সুদহার কার্যকরের বিষয়ে দিকনির্দেশনা দেওয়া হবে।  দীর্ঘদিন ধরে শিল্পোদ্যোক্তা ও ব্যবসায়ীরা ঋণের সুদহার এক অঙ্কে নামিয়ে আনার দাবি জানিয়ে আসছেন। সরকারও চায় ঋণের সুদহার এক অঙ্কে নামুক। এমন দাবির পরিপ্রেক্ষিতে গত ২০ জুন এক বৈঠক থেকে ঋণের সুদহার সিঙ্গেল ডিজিটে নামিয়ে আনার ঘোষণা দেয় বেসরকারি ব্যাংকের উদ্যোক্তাদের সংগঠন বাংলাদেশ অ্যাসোসিয়েশন অব ব্যাংকস বিএবি। একই দিন অর্থমন্ত্রীর সঙ্গে সরকারি ব্যাংকগুলোর এক বৈঠকেও একই রকম সিদ্ধান্ত হয়।  বিএবির পক্ষ থেকে জানানো হয় বিনিয়োগ বাড়াতে আগামী ১ জুলাই থেকে সর্বোচ্চ ৯ শতাংশ সুদে ঋণ বিতরণ এবং ৬ শতাংশ সুদে তিন মাস মেয়াদি আমানত নেওয়া হবে। তবে সব ঋণে সুদহার সিঙ্গেল ডিজিটে নামবে কিনা বিএবির বৈঠকে সে বিষয়ে কিছু বলা হয়নি। এরপর গত ২৭ জুন এমডিদের মধ্যে অনুষ্ঠিত এক বৈঠকে আলোচনার পর সিদ্ধান্ত হয় এখনই সব ঋণের সুদহার সিঙ্গেল ডিজিটে নামবে না। আবার শুধু তিন মাস মেয়াদি নয় সব ধরনের আমানতে সর্বোচ্চ ৬ শতাংশ সুদ নির্ধারণ না করলে আমানত সংগ্রহে অসম প্রতিযোগিতা দেখা দিলে মূল উদ্দেশ্য বাস্তবায়ন হবে না। তবে এসব সিদ্ধান্ত হবে ব্যাংকগুলোর নিজ পর্ষদে। ফলে ব্যাংকগুলো ঋণ আমানতে কী রকম সুদ ঘোষণা করছে তা আজ থেকে জানা যাবে।  ইত্তেফাককেকে