Serial,Title,Date,Author,News
3679,ভারত থেকে পেঁয়াজ আমদানির মূল্য কমেছে,2018-01-21,ইত্তেফাক রিপোর্ট,সরবরাহ বৃদ্ধি পাওয়ায় ভারত পেঁয়াজ রপ্তানিতে বিদ্যমান দর টন প্রতি ৮৫২ ডলার থেকে কমিয়ে ৭০২ ডলার করেছে। ফলে এখন থেকে ভারতের পেঁয়াজ আমদানির মূল্যও কমছে। হিলি স্থলবন্দর সূত্র জানিয়েছে এ সংক্রান্ত নির্দেশনা গতকাল হিলি শুল্ক বিভাগে এসেছে।  ইত্তেফাকের হাকিমপুর সংবাদদাতা হিলির সফিকুল ইসলাম নামে একজন পেঁয়াজ আমদানিকারকের বরাত দিয়ে জানিয়েছেন গতকাল দুপুরের পর আমদানিকারকরা এ তথ্য নিশ্চিত হন। তবে আজ রবিবার থেকে ঋণপত্র খোলার মাধ্যমে তাদের ব্যাংকিং কার্যক্রম শুরু হবে। ওই আমদানিকারক জানান আগে ৮৫২ ডলারে আমদানির ফলে প্রতি কেজি পেঁয়াজের দর ৭২ টাকা পড়লেও বর্তমানে ৭০২ টাকা করায় তা ৫৯ টাকায় নেমে আসবে।  পেঁয়াজের উত্পাদনে ঘাটতির কারণে প্রতি বছর তিন লাখ মেট্রিকটন পেঁয়াজ ভারত থেকে আমদানি করতে হয় বাংলাদেশকে। অকাল বৃষ্টির কারণে ভারতের বাজারে পেঁয়াজের দাম বেড়ে যাওয়ায় সে দেশের সরকার রপ্তানিমূল্য বাড়িয়ে দেয়। বাংলাদেশের বাজারেও এর প্রভাব পড়ে।  তবে এখন আমদানি মূল্য কমায় বাজারে ইতিবাচক প্রভাব পড়বে বলে মনে করছেন আমদানিকারকরা। হিলি স্থলবন্দর দিয়ে প্রতিদিন গড়ে ছয়শ থেকে সড়ে ছয়শ মেট্রিকটন পেঁয়াজ আমদানি হয়।  ইত্তেফাকমোস্তাফিজ