Serial,Title,Date,Author,News
707,৭০০ কোটি টাকায় নেমেছে লেনদেন,2021-11-30,ইত্তেফাক রিপোর্ট,সপ্তাহের দ্বিতীয় কার্যদিবস গতকাল সোমবার দেশের প্রধান শেয়ারবাজার ঢাকা স্টক এক্সচেঞ্জ ডিএসই এবং অন্য শেয়ারবাজার চট্টগ্রাম স্টক এক্সচেঞ্জে সিএসই মূল্যসূচক কিছুটা বাড়লেও লেনদেন খরা অব্যাহত রয়েছে। গতকাল ডিএসইতে লেনদেন কমে নেমেছে ৭০০ কোটি টাকার ঘরে। গতকাল ডিএসইতে লেনদেন শুরু হয় বেশির ভাগ প্রতিষ্ঠানের শেয়ার ও ইউনিটের দাম বাড়ার মাধ্যমে। যা অব্যাহত থাকে লেনদেনের শেষ পর্যন্ত। তবে বড় মূলধনের কিছু প্রতিষ্ঠানের শেয়ার দাম কমায় সূচকের বড় উত্থান হয়নি। দিনের লেনদেন শেষে ডিএসইর প্রধান সূচক ডিএসইএক্স আগের দিনের তুলনায় ২১ পয়েন্ট বেড়ে ৬ হাজার ৭৫ পয়েন্টে উঠে এসেছে। অন্য দুই সূচকের মধ্যে বাছাই করা ভালো কোম্পানি নিয়ে গঠিত ডিএসই৩০ সূচক আট পয়েন্ট কমে ২ হাজার ৫৬৭ পয়েন্টে অবস্থান করছে। আর ডিএসই শরিয়াহ্ সূচক এক পয়েন্ট বেড়ে ১ হাজার ৪৩০ পয়েন্টে দাঁড়িয়েছে। গতকাল দিনভর ডিএসইতে লেনদেনে অংশ নেওয়া ২৩৮ প্রতিষ্ঠানের শেয়ার ও ইউনিট দাম বাড়ার তালিকায় নাম লিখিয়েছে। বিপরীতে দাম কমেছে ৮৯টির। আর ৪৫টির দাম অপরিবর্তিত রয়েছে। বাজারটিতে মোট লেনদেন হয়েছে ৭০৮ কোটি ১৮ লাখ টাকা। আগের দিন লেনদেন হয় ৮৩৭ কোটি ১০ লাখ টাকা। এ হিসেবে লেনদেন কমেছে ১২৮ কোটি ৯২ লাখ টাকা। গতকাল টাকার অঙ্কে ডিএসইতে সব থেকে বেশি লেনদেন হয়েছে বেক্সিমকোর শেয়ার। এদিন কোম্পানিটির ৮৩ কোটি ৩৮ লাখ টাকার শেয়ার লেনদেন হয়েছে। দ্বিতীয় স্থানে থাকা জিনেক্স ইনফোসিসের ৫৮ কোটি ৯৫ লাখ টাকার লেনদেন হয়েছে। ৩৬ কোটি ৯ লাখ টাকার শেয়ার লেনদেনের মাধ্যমে তৃতীয় স্থানে রয়েছে বেক্সিমকো ফার্মা। এছাড়া ডিএসইতে লেনদেনের দিক থেকে শীর্ষ ১০ প্রতিষ্ঠানের তালিকায় রয়েছে ব্র্যাক ব্যাংক ডেল্টা লাইফ ইনসিওরেন্স প্যারামাউন্ট টেক্সটাইল আইএফআইসি ব্যাংক ফার্স্ট সিকিউরিটি ইসলামী ব্যাংক ফরচুন সুজ এবং এএফসি এগ্রো। অন্য শেয়ারবাজার চট্টগ্রাম স্টক এক্সচেঞ্জের সিএসই সার্বিক মূল্যসূচক সিএএসপিআই বেড়েছে ৩৯ পয়েন্ট। বাজারটিতে লেনদেন হয়েছে ৩৬ কোটি ৭৫ লাখ টাকা। লেনদেনে অংশ নেওয়া ২৮৫টি প্রতিষ্ঠানের মধ্যে ১৫০টির দাম বেড়েছে। বিপরীতে দাম কমেছে ১১১টির এবং ২৪টির দাম অপরিবর্তিত রয়েছে।