Serial,Title,Date,Author,News
6428,বাজেটে সিম ট্যাক্স প্রত্যাহারের দাবি,2015-04-27,ইত্তেফাক রিপোর্ট,মোবাইল ফোনের সিম বিক্রিতে বিদ্যমান ট্যাক্স প্রত্যাহারের দাবি জানিয়েছে মোবাইল ফোন কোম্পানিগুলো। বিশ্বের অন্য কোনো দেশে সিমের ওপর এই কর নেই দাবি করে দেশের সাধারণ মানুষ ও কোম্পানিগুলোর লোকসানের কথা বিবেচনা করে এ কর প্রত্যাহারের দাবি জানানো হয়। সেই সঙ্গে কর্পোরেট কর কমানোসহ বেশ কিছু দাবিও জানানো হয়েছে।  সোমবার রাজস্ব বোর্ডের এনবিআর সাথে প্রাক বাজেট আলোচনায় মিলিত হয়ে অ্যাসোসিয়েশন অব মোবাইল টেলিকম অপারেটর্স বাংলাদেশ অ্যামটব এর পক্ষ থেকে এ দাবি জানানো হয়। বর্তমানে মোবাইল ফোনের সিম বিক্রির ক্ষেত্রে ৩০০ টাকা হারে ভ্যাট ও ট্যাক্স প্রদান করতে হয়।  এনবিআর সদস্য ফরিদ উদ্দিনের সভাপতিত্বে আলোচনায় সংগঠনের মহাসচিব টি আই এম নুরুল কবির ও বিভিন্ন মোবাইল অপারেটরদের প্রতিনিধি এবং এনবিআরের কর্মকর্তারা উপস্থিত ছিলেন। এ সময় এমটবের বাজেট প্রস্তাবনা তুলে ধরেন মোবাইল অপারেটর রবির চিফ এক্সিকিউটিভ অফিসার সিইও মাহতাব উদ্দিন আহমদ।  এ সময় সংগঠনের পক্ষ থেকে বলা হয় বিশ্বের অন্যান্য দেশের তুলনায় জনসংখ্যা বেশি হলেও মোবাইল ব্যবহারের প্রবৃদ্ধি কম। সিমের দাম কম হলে গ্রামীণ জনপদের মানুষকে সহজে এর অন্তর্ভূক্ত করা যায়। এ বিষয়টি বিবেচনা করে প্রতিটি সিম ১০০ থেকে ২০০ টাকায় বিক্রি করে মোবাইল অপারেটরা। তবে প্রতিটি সিম বিক্রিতে সরকারকে ৩০০ টাকা কর দেওয়ায় লোকসান গুনতে হয় অপারেটরদের। বর্তমানে মোবাইল গ্রাহকদের প্রত্যেককে একটি সিম ও রিম কার্ডের বিপরীতে ১০৯ দশমিক ৯৬ শতাংশ টাকা ভ্যাট এবং ১৯০ দশমিক শূন্য ৫ শতাংশ সম্পূরক শুল্ক দিতে হয়। যার কারণে একটি সিম কার্ডের মূল্যে অতিরিক্ত ৩০০ টাকা কর আরোপিত হয়। এশিয়ার বিভিন্ন দেশের মোবাইল ফোন কোম্পানির ক্ষেত্রে কর্পোরেট করের তুলনামূলক চিত্র তুলে ধরে বাংলাদেশে কর্পোরেট কর পদ্ধতিটি অদ্ভুত হিসেবে আখ্যায়িত করে অ্যামটব। এশিয়ার সকল দেশেই ৪০ শতাংশের নিচে এ কর নির্ধারিত থাকলেও বাংলাদেশে ৪৫ শতাংশ পর্যন্ত কর্পোরেট কর দিতে হয়।  এমটবের মহাসচিব নুরুল কবির বলেন এটা এক ধরনের বৈষম্য। বর্তমানে শেয়ারবাজারে তালিকাভুক্ত ও তালিকাবহির্ভুত সব ক্ষেত্রেই সর্বোচ্চ কর দিতে হয় মোবাইল ফোন অপারেটরদের। মোবাইল অপারেটররা অন্যান্য কোম্পানির মতো হলেও তাদের কাছ থেকে এ কর ৩৭ শতাংশ না নিয়ে ৪৫ শতাংশ নেওয়া হয়। কর্পোরেট করসহ অন্যান্য করের হার বেশি হওয়ায় বাংলাদেশ থেকে বিদেশি কোম্পানিগুলো ব্যবসা গুটিয়ে নিচ্ছে উল্লেখ করে তিনি বলেন গ্রামীণফোন বাংলালিংক ও রবি ছাড়া বাকী কোম্পানিগুলো লোকসানে থাকায় ব্যবসা গুটিয়ে নিয়েছে শেয়ার থাকা আন্তর্জাতিক টেলিকম গ্রুপগুলো।  বর্তমানে দেশে মোবাইল ফোন ব্যবহারকারীর সংখ্যা ১২ কোটি ২ লাখ ৬৮ হাজার। এর মধ্যে গ্রামীণ ফোন ৪২ শতাংশ বাংলালিংক ২৬ শতাংশ রবি ২২ শতাংশ এয়ারটেল ৬ শতাংশ  টেলিটক ৩ শতাংশ ও সিটিসেলের গ্রাহক ১ শতাংশ।