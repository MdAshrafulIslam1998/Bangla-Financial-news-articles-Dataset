Serial,Title,Date,Author,News
5011,অগ্রণী ব্যাংকের এমডিকে অপসারণের সিদ্ধান্ত,2016-06-29,অনলাইন ডেস্ক,অগ্রণী ব্যাংকের ব্যবস্থাপনা পরিচালক এমডি সৈয়দ আবদুল হামিদকে অপসারণের সিদ্ধান্ত নিয়েছে বাংলাদেশ ব্যাংক। ক্ষমতার অপব্যবহার করে ৭৯২ কোটি টাকা ঋণ বিতরণ করায় শুনানি শেষে সৈয়দ আবদুল হামিদকে অপসারণের সুপারিশ করে বাংলাদেশ ব্যাংকের স্থায়ী কমিটি। তাতে বুধবার বিকেলে অনুমোদন দেন গভর্নর।  আগামীকাল বৃহস্পতিবার সকালে চিঠি দিয়ে তাঁকে অপসারণের কথা আনুষ্ঠানিকভাবে জানানো হবে। তাঁর শেষ কার্যদিবস বৃহস্পতিবার।  ব্যাংকের এক শীর্ষ কর্মকর্তা বলেছেন গভর্নর অনুমোদন দিয়েছেন এর অর্থ হলো অপসারণের সব প্রক্রিয়া শেষ। এখন শুধু চিঠি দেয়া বাকি। অফিস সময় শেষ হয়ে যাওয়ায় কাল সকালে চিঠি যাবে।