Serial,Title,Date,Author,News
4957,বায়ারদের কাছে নিরাপত্তা অগ্রগতি তুলে ধরেছে বিজিএমইএ,2016-08-09,ইত্তেফাক রিপোর্ট,গুলশান হামলার পর ঢাকায় অবস্থানরত বিদেশিদের মধ্যে আতঙ্ক ও অনিশ্চয়তা দূর করতে নানামুখী কার্যক্রম চালিয়ে যাচ্ছে তৈরি পোশাক শিল্প মালিকদের সংগঠন বিজিএমইএ। সর্বশেষ সোমবার বায়ার্স ফোরামের নেতাদের সঙ্গে বৈঠক করে নিরাপত্তা পরিস্থিতির অগ্রগতি তুলে ধরা হয়। গুলশানে ক্রেতা ব্র্যান্ড এইচএন্ডএমএর অফিসে ওই বৈঠকে ক্রেতাদের বাংলাদেশ সফর স্থগিত করা তৃতীয় দেশে গিয়ে অর্ডার নিয়ে আলোচনা এবং বর্তমানে অর্ডারের পরিস্থিতি নিয়েও আলোচনা হয়।  বৈঠকে বিজিএমইএ সভাপতি সিদ্দিকুর রহমানসহ সংগঠনের শীর্ষ নেতৃবৃন্দ ও বায়ার্স ফোরামের নেতারা উপস্থিত ছিলেন।  বৈঠক শেষে সিদ্দিকুর রহমান ইত্তেফাককে বলেন সরকারের নিরাপত্তা উদ্যোগে বায়াররা মোটামুটি সন্তুষ্ট। তবে তারা নিরাপত্তা পরিস্থিতি আরেকটু দৃশ্যমান দেখতে চায়। এছাড়া গুলশানবনানী ও বারিধারা এলাকায় স্কুল কলেজ ও হোটেলরেস্টুরেন্ট বন্ধ করায় এসব এলাকায় অবস্থানরত বিদেশি নাগরিক ও তাদের সন্তানরা বিপাকে পড়েছেন। তাদের অনেকে এসব ছোট ছোট হোটেল রেস্টুরেন্টে থাকে খায়। তারা যাবে কোথায় এ ইস্যুতে তাদের বিষয়টি বিবেচনায় রাখার অনুরোধ করেছেন তারা। এছাড়া বিদেশ থেকে আমদানিকৃত কাঁচামাল বা যন্ত্রাংশ ছাড় করার ক্ষেত্রে বিমান বন্দরসহ বিভিন্ন বন্দরের দক্ষতার ও সময়ক্ষেপণের ইস্যুটিও আলোচনায় এসেছে।   ইত্তেফাকএমআই