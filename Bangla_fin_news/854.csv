Serial,Title,Date,Author,News
854,শেয়ারবাজারে সূচক কমলেও বেড়েছে লেনদেন,2021-10-05,ইত্তেফাক অনলাইন ডেস্ক,উত্থানে শুরু হলেও সপ্তাহের দ্বিতীয় কার্যদিবস পতনে শেষ হয়েছে শেয়ারবাজারের লেনদেন। সোমবার ৪ অক্টোবরশেয়ারবাজারের প্রধান প্রধান সূচক কমেছে। সূচকের সঙ্গে কমেছে বেশির ভাগ প্রতিষ্ঠানের শেয়ার ও ইউনিট দর। তবে টাকার পরিমাণে লেনদেন আগের কার্যদিবস থেকে ৩০০ কোটি টাকা বেড়েছে।  গতকাল ডিএসইর প্রধান সূচক ডিএসইএক্স ২৮ দশমিক ৪৯ পয়েন্ট কমে দাঁড়িয়েছে ৭ হাজার ৩২৭ দশমিক ৫৪ পয়েন্টে। ডিএসইর অন্য সূচকগুলোর মধ্যে শরিয়াহ সূচক ০ দশমিক ২২ পয়েন্ট কমে দাঁড়িয়েছে ১ হাজার ৫৯৩ দশমিক ৭৪ পয়েন্টে। তবে ডিএসই৩০ সূচক ২৩ দশমিক ৫৫ পয়েন্ট বেড়ে দাঁড়িয়েছে ২ হাজার ৭৬৫ দশমিক ২৬ পয়েন্টে।এদিন ডিএসইতে ২ হাজার ৭৫৫ কোটি ২০ লাখ টাকার লেনদেন হয়েছে। যা আগের কার্যদিবস থেকে ৩১৫ কোটি ৯৬ লাখ টাকা বেশি। আগের দিন লেনদেন হয়েছিল ২ হাজার ৪৩৯ কোটি ২৪ লাখ টাকার। ডিএসইতে গতকাল ৩৭৬টি প্রতিষ্ঠানের শেয়ার ও ইউনিট লেনদেন হয়েছে। এসব প্রতিষ্ঠানের মধ্যে শেয়ারদর বেড়েছে ৪৮টির বা ১২ দশমিক ৭৭ শতাংশের শেয়ারদর কমেছে ২৯৭টির বা ৭৮ দশমিক ৯৯ শতাংশের এবং ৩১টির বা ৮ দশমিক ২৪ শতাংশের শেয়ার ও ইউনিট দর অপরিবর্তিত রয়েছে।  অন্যদিকে চট্টগ্রাম স্টক এক্সচেঞ্জের সিএসই সার্বিক সূচক সিএএসপিআই ৪৫ দশমিক ৭১ পয়েন্ট কমে দাঁড়িয়েছে ২১ হাজার ৪৬৪ দশমিক ৩৭ পয়েন্টে। সিএসইতে গতকাল ৩২২টি প্রতিষ্ঠান লেনদেনে অংশ নিয়েছে। এসব প্রতিষ্ঠানের মধ্যে ৬৬টির দর বেড়েছে কমেছে ২৩৬টির আর ২০টির দর অপরিবর্তিত রয়েছে। সিএসইতে ১১৫ কোটি ৩৫ লাখ টাকার শেয়ার ও ইউনিট লেনদেন হয়েছে।ইত্তেফাকআরকে