Serial,Title,Date,Author,News
6062,জাল নোট সনাক্ত করতে ৬৪ জেলায় ২০০ মেশিন,2015-07-09,অনলাইন ডেস্ক,নোট জালকারী চক্র প্রতিরোধে বাংলাদেশ শিল্প ও বণিক সমিতি ফেডারেশনকে এফবিসিসিআই দেশের ৬৪টি জেলা শহরের মার্কেটসমূহে বিতরণের জন্য ২০০টি জাল নোট সনাক্তকারী মেশিন হস্তান্তর করেছে বাংলাদেশ ব্যাংক। এফবিসিসিআই অধিভূক্ত জেলা চেম্বার সমূহের তত্ত্বাবধানে জেলা শহরের বিভিন্ন মার্কেটে এ জাল নোট সনাক্তকারী মেশিন বিতরন করা হবে। বৃহস্পতিবার এফবিসিসিআই অফিসে সংগঠনের সভাপতি আব্দুল মাতলুব আহমাদের নিকট কেন্দ্রীয় ব্যাংকের মহাব্যবস্থাপক মোঃ মোসলেম উদ্দিন মেশিন হস্তান্তর করেন।  এ উপলক্ষে আয়োজিত অনুষ্ঠানে এফবিসিসিআই সভাপতি বলেন বাংলাদেশ ব্যাংকের জাল নোট সনাক্তকারী মেশিন সরবরাহের এ যুগান্তকারী সিদ্ধান্তের ফলে বাজারে জাল টাকার সরবরাহ কমে যাবে এবং দেশে জাল টাকা প্রতিরোধ করা সম্ভব হবে। এ কার্যক্রমের জন্য তিনি বাংলাদেশ ব্যাংককে আন্তরিক ধন্যবাদ জানান এবং তাদের এ কার্যক্রম অব্যাহত রাখার অনুরোধ জানান।  এ সময় তিনি আরো বলেন জাল নোট সনাক্তকারী মেশিন খুবই কম মূল্যে বাজারে পাওয়া যাচ্ছে যে কোন ব্যবসায়ী ইচ্ছা করলে তার প্রতিষ্ঠানে এটি সহজেই ব্যবহার করতে পারে। এফবিসিসিআই ও বাংলাদেশ ব্যাংক যে উদ্যোগ গ্রহন করেছে তা শুধু সামাজিক সচেতনতা বৃদ্ধির একটি পদক্ষেপ মাত্র। তিনি এফবিসিসিআইয়ের সঙ্গে যৌথভাবে নকল টাকা চেনা ও প্রতিরোধে একটি ট্রেনিং অনুষ্ঠান আয়োজনেরও প্রস্তাব করেন।