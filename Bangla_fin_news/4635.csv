Serial,Title,Date,Author,News
4635,চলতি অর্থবছর শেষে নিবন্ধিত করদাতার সংখ্যা হবে ২০ লাখ  অর্থমন্ত্রী,2016-11-24,অনলাইন ডেস্ক,অর্থমন্ত্রী আবুল মাল আব্দুল মুহিত বলেছেন বর্তমানে প্রতি বছর গড়ে ১১ লাখ করদাতা তাদের আয়কর বিবরণী জমা দিচ্ছেন। তবে আশা করছি চলতি অর্থবছর শেষেই তা ১৮ লাখ ছাড়িয়ে ২০ লাখ হবে। একইসাথে বর্তমান সরকারের মেয়াদেই ৫ লাখ কোটি টাকার বাজেট দেয়া হবে বলে তিনি জানান।  বৃহস্পতিবার রাজধানীর শেরে বাংলা নগরে নির্মাণাধীন জাতীয় রাজস্ব ভবনে আয়কর সপ্তাহ উদ্বোধন ও সেরা করদাতা সম্মাননা প্রদান অনুষ্ঠানে প্রধান অতিথির বক্তব্যে তিনি এসব কথা বলেন।  অর্থমন্ত্রী বলেন এক সময় কর দিতে মানুষ ভয় পেত। তবে যে হারে করদাতা বাড়ছে তাতে মনে হচ্ছে মানুষের মধ্যে সে ভয় আর নেই। এখন করদাতাবান্ধব সংস্কৃতি তৈরি হয়েছে। তবে রাজস্ব কর্মকর্তাকর্মচারীদের আরো করবান্ধব সেবার প্রতি মনোযোগী হতে হবে।  তিনি আরো বলেন এখন ৩০ নভেম্বর জাতীয় আয়কর দিবস। তাই একজন করদাতাকে প্রতিবছর ওই সময়ের মধ্যেই কর দিতে হবে। তবে কেউ চাইলে সময় বৃদ্ধি করতে পারবেন। আয়কর সপ্তাহ করা হচ্ছে যাতে মানুষ ৩০ নভেম্বরের মধ্যে আয়কর দেন। দেশসেবা করতে মানুষ কর দেবেন এটাই আমার প্রত্যাশা। আর কর দেয়া এক ধরনের বাহাদুরির কাজও বটে। কারণ করের টাকা দিয়েই দেশের উন্নয়ন কাজ করা হয়।  সভাপতির বক্তব্যে এনবিআর চেয়ারম্যান নজিবুর রহমান বলেন এনবিআর করদাতাদের উন্নততর করসেবা প্রদানে প্রতিশ্রুতিবদ্ধ। করদাতাদের সাথে সম্পর্ক আরো দৃঢ় করতে বিভিন্ন উদ্যোগ নেওয়া হয়েছে। রাজস্ব আহরণে এনবিআর কর্তৃক সৎ করদাতাদের প্রণোদনা দিতে ট্যাক্স কার্ড সংখ্যা বৃদ্ধি ও কার্ড প্রদানের ক্ষেত্রে বৈচিত্র্য আনা হয়েছে। ভবিষ্যতে আরো বৈচিত্র্য আনা হবে বলে তিনি জানান ।  অনুষ্ঠানে ২০১৬২০১৭ করবর্ষে সেরা করদাতার স্বীকৃতি হিসেবে ১৪১ প্রতিষ্ঠান ও ব্যক্তিকে ট্যাক্স কার্ড দেয়া হয়।  ইত্তেফাকএমআরএএম