Serial,Title,Date,Author,News
713,প্রতিষ্ঠার ২৭ বছরে সোশ্যাল ইসলামী ব্যাংক,2021-11-22,ইত্তেফাক অনলাইন ডেস্ক,নানা আয়োজনের মধ্য দিয়ে উদযাপিত হয়েছে সোশ্যাল ইসলামী ব্যাংক লিমিটেডের ২৬তম প্রতিষ্ঠাবার্ষিকী। সোমবার ২২ নভেম্বর ব্যাংকের প্রধান কার্যালয়ে আয়োজিত অনুষ্ঠানে প্রধান অতিথি হিসেবে কেক কাটেন ব্যাংকের পরিচালনা পর্ষদের চেয়ারম্যান প্রফেসর মো. আনোয়ারুল আজিম আরিফ। এর মধ্য দিয়েই প্রতিষ্ঠার ২৭তম বছরে পদার্পণ করলো ব্যাংকটি। ব্যাংকের ব্যবস্থাপনা পরিচালক ও প্রধান নির্বাহী কাজী ওসমান আলীর সভাপতিত্বে অনুষ্ঠানে ব্যাংকের পরিচালক মো. কামাল উদ্দিন ও ডা. মো. জাহাঙ্গীর হোসেন অতিরিক্ত ব্যবস্থাপনা পরিচালক মো. তাজুল ইসলাম উপব্যবস্থাপনা পরিচালক আবু নাসের চৌধুরী মো. সিরাজুল হক মো. সামছুল হক ও মুহাম্মদ ফোরকানুল্লাহ কোম্পানি সচিব আব্দুল হান্নান খান এবং অন্যান্য নির্বাহীরা উপস্থিত ছিলেন। দেশব্যাপী ব্যাংকের ১৬৯টি শাখা ৯৬টি উপশাখা এবং ১৯১টি এজেন্ট ব্যাংকিং আউটলেটেও নানা আয়োজনের মধ্য দিয়ে দিনটি উদযাপিত হয়। প্রধান অতিথির বক্তব্যে ব্যাংকের চেয়ারম্যান প্রফেসর মো. আনোয়ারুল আজিম আরিফ ব্যাংকের ২৬ বছরের অগ্রযাত্রার সহযাত্রী গ্রাহক শেয়ার হোল্ডার নিয়ন্ত্রক সংস্থাসহ সব শুভানুধ্যায়ীকে আন্তরিক কৃতজ্ঞতা ও শুভেচ্ছা জানান। স্বাগত বক্তব্যে ব্যাংকের ব্যবস্থাপনা পরিচালক ও প্রধান নির্বাহী কাজী ওসমান আলী ব্যাংকের বিভিন্ন অর্জনের কথা তুলে ধরেন এবং ব্যাংকটির শীর্ষস্থান ধরে রাখার জন্য কঠোর পরিশ্রম ও উত্তম গ্রাহক সেবার উপর গুরুত্বারোপ করেন।