Serial,Title,Date,Author,News
7415,তহবিলের প্রবৃদ্ধি হ্রাসে জীবন বীমা খাতে দর পতন,2014-07-12,ইত্তেফাক রিপোর্ট,শেয়ারবাজারে তালিকাভুক্ত জীবন বীমা কোম্পানির তহবিলের প্রবৃদ্ধি সংকোচনে এ খাতের শেয়ার দরে পতন হয়েছে। সম্প্রতি কয়েকটি জীবন বীমা প্রতিষ্ঠানের প্রান্তিক প্রতিবেদনে বীমা তহবিলের প্রবৃদ্ধি সংকোচনের খবরে এ খাতে এ প্রভাব পড়েছে বলে মনে করছেন সংশ্লিষ্টরা। চলতি মাসে মেঘনা লাইফ প্রগ্রেসিফ লাইফ ও সন্ধানী লাইফ ইন্স্যুরেন্সের জানুয়ারিমার্চ প্রান্তিকের অনিরীক্ষিত আর্থিক প্রতিবেদন প্রকাশ করা হয়। এর মধ্যে মেঘনা লাইফ ও প্রগ্রেসিভ লাইফের বীমা তহবিলের প্রবৃদ্ধি অনেক কমেছে। এছাড়া এ খাতের বড় মূলধনি দুই কোম্পানি ন্যাশনাল লাইফ ও ডেল্টা লাইফের দরপতনে গোটা খাতের বাজার মূলধনে নেতিবাচক প্রভাব পড়েছে।বিশ্লেষণে দেখা গেছে গত সপ্তায় জীবন বীমা খাতের ১২টি কোম্পানির বাজার মূলধন ১০ দশমিক ৬১ শতাংশ কমে দাঁড়িয়েছে ৫ হাজার ২৭২ কোটি টাকায়। মেঘনা লাইফ ইন্স্যুরেন্সের বীমা তহবিলের প্রবৃদ্ধি চলতি হিসাব বছরের জানুয়ারিমার্চ প্রান্তিকে ২২ শতাংশ কমেছে। প্রতিবেদন অনুসারে চলতি হিসাব বছরের প্রথম প্রান্তিকে কোম্পানিটির তহবিল ২২ কোটি ২৯ লাখ ৪০ হাজার টাকা বেড়ে দাঁড়িয়েছে ১ হাজার ২৩০ কোটি ৭৫ লাখ ৩০ হাজার টাকা। তবে এর আগের হিসাব বছরের একই সময়ে তহবিল ২৮ কোটি ৫৭ লাখ ৯০ হাজার টাকা বেড়ে দাঁড়ায় ১ হাজার ৭৫ কোটি ৭২ লাখ টাকা। প্রগ্রেসিভ লাইফের জানুয়ারিমার্চ প্রান্তিকে বীমা তহবিলের প্রবৃদ্ধি আগের বছরের একই সময়ের তুলনায় কমেছে ৮৫ দশমিক ৯৪ শতাংশ। প্রতিবেদন অনুসারে কোম্পানিটির বীমা তহবিলের পরিমাণ ১ কোটি ৫৪ লাখ ৩০ হাজার টাকা বেড়ে দাঁড়িয়েছে ৩৯৩ কোটি ৫৫ লাখ ৩০ হাজার টাকা। তবে এর আগের বছরের এ তিন মাসে এ তহবিলের পরিমাণ ১০ কোটি ৯৭ লাখ ৮০ হাজার টাকা বেড়ে দাঁড়ায় ৩৭৫ কোটি ৬৭ লাখ টাকা।গেল সপ্তাহে সবচেয়ে বেশি দর হারায় ন্যাশনাল লাইফ ইন্স্যুরেন্সে। মূলত রেকর্ড ডেটে দর সমন্বয়ে এ শেয়ারের দর হারায়। এ প্রতিষ্ঠানের দর কমে ২৮ দশমিক ৩৩ শতাংশ। সপ্তাহের শুরুতে শেয়ারটির দর ছিল ৩২০ টাকা যা সপ্তাহশেষে দাঁড়ায় ২২৯ টাকা ৫০ পয়সায়। এ খাতের সবচেয়ে বড় বাজার মূলধনি কোম্পানি ডেল্টা লাইফের শেয়ারের দর লেনদেন পাঁচ কার্যদিবসেই কমেছে। সপ্তাহের শুরুতে এ শেয়ারের দর ছিল ১৪১ টাকা যা সপ্তাহশেষে দাঁড়ায় ১৩১ টাকা ৭০ পয়সা। এ শেয়ারের দর কমেছে ৬ দশমিক ৬ শতাংশ।