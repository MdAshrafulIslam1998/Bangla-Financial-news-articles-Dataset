Serial,Title,Date,Author,News
6041,পৌনে ২ লাখেরও বেশি বৈদ্যুতিক খুঁটি কিনছে সরকার,2015-07-12,ইত্তেফাক রিপোর্ট,পল্লী বিদ্যুতায়নে চারটি ক্রয় প্রস্তাবের বিপরীতে পৌনে ২ লাখেরও বেশি বৈদ্যুতিক খুঁটি এসপিসি পোল কিনছে সরকার। এ খুঁটিগুলো কিনতে মোট ব্যয় হবে ৩৮৮ কোটি টাকা। রবিবার সচিবালয়ে সরকারি ক্রয় সংক্রান্ত মন্ত্রিসভা কমিটির বৈঠকে এ ক্রয় প্রস্তাব অনুমোদন দেয়া হয়েছে। অর্থমন্ত্রী আবুল মাল আবদুল মুহিত বৈঠকে সভাপতিত্ব করেন। বৈঠক শেষে মন্ত্রিপরিষদ বিভাগের অতিরিক্ত সচিব মোস্তাফিজুর রহমান সাংবাদিকদের জানানক্রয় কমিটির বৈঠকে মোট ৭টি প্রস্তাব অনুমোদন দেয়া হয়েছে।  অন্যান্য প্রস্তাবের মধ্যে পল্লী বিদ্যুতায়নের আওতায় ৪ হাজার ১৯০টি ডিস্ট্রিবিউশন ট্রান্সফরমার ও ৭ হাজার ৩৭৫ কিলোমিটার কন্ডাক্টর এসিএসআর বেয়ার ক্রয় এবং স্বল্প ও মধ্যম আয়ের লোকদের জন্য ১৪ তলা বিশিষ্ট ৫টি বহুতল ভবন নির্মাণের দর প্রস্তাব অনুমোদন দেয়া হয়েছে। ১ হাজার ৫০০ বর্গফুট বিশিষ্ট এ ৫টি ভবনে মোট ফ্ল্যাট সংখ্যা হচ্ছে ৫২০টি। অতিরিক্ত সচিব জানান প্রকল্পের আওতায় ১০টি ভবনের মধ্যে প্রথম পাঁচটি ভবন এবার নির্মাণ করা হবে। ১ হাজার ৫০০ বর্গফুট বিশিষ্ট একটি বেজমেন্টসহ এ ৫টি ভবনে মোট ফ্ল্যাট সংখ্যা হচ্ছে ৫২০টি। প্রতিটি ভবনে ফ্ল্যাট সংখ্যা ১০৪টি। এতে মোট ব্যয় হবে ২৭২ কোটি ৬৭ লাখ টাকা। ক্রয় কমিটির বৈঠকের আগে অর্থমন্ত্রীর সভাপতিত্বে অর্থনৈতিক বিষয় সংক্রান্ত মন্ত্রিসভা কমিটির বৈঠক অনুষ্ঠিত হয়।  বৈঠকে পানি সম্পদ মন্ত্রণালয়ের একটি প্রস্তাব নীতিগত অনুমোদন দেয়া হয়। প্রকল্পটি হচ্ছে বাংলাদেশ পানি উন্নয়ন বোর্ডের আওতাধীন খুলনা জেলার ভূতিয়ার বিল এবং বর্ণালসলিমপুরকোলাবাসুখালী বন্যা নিয়ন্ত্রণ নিষ্কাশন প্রকল্প ২য় পর্যায় শীর্ষক প্রকল্পের আওতায় ৪৯ দশমিক ২৫ কিলোমিটার ও ৮ ভেন্ট ড্রেনেজ রেগুলেটর ছাগলাদহের কাছে আঠারোবাকি নদীতে নির্মাণ কাজটি বাংলাদেশ সেনাবাহিনী পরিচালিত বাংলাদেশ ডিজেল প্লান্ট লিমিটেড বাস্তবায়নের প্রস্তাব করা হয়েছে।