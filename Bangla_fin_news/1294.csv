Serial,Title,Date,Author,News
1294,প্রতি লিটার বোতলজাত সয়াবিন তেল ১৫৩ খোলা ১২৯,2021-05-28,ইত্তেফাক অনলাইন ডেস্ক,এক মাস না পেরোতেই দ্বিতীয় দফায় ১২ টাকা বাড়লো প্রতি লিটারসয়াবিন তেলের দাম। বৃহস্পতিবার তেল পরিশোধন ও বিপণনকারীদের সংগঠন বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশন এক সংবাদ বিজ্ঞপ্তিতে খুচরা বাজারে বোতলজাত সয়াবিন তেল লিটারে ১৫৩ টাকায় বিক্রির ঘোষণা দেয়।নতুন ঘোষণা অনুযায়ী প্রতি লিটার খোলা সয়াবিন তেল ১২৯ টাকা বোতলজাত সয়াবিন তেল ১৫৩ টাকা পাম সুপার তেল ১১২ টাকা এবং ৫ লিটার সয়াবিন তেলের বোতল ৭২৮ টাকায় বিক্রি হবে।  আন্তর্জাতিক বাজারে দাম বেড়ে যাওয়াকে কারণ দেখিয়ে গত ১৯ মে অত্যাবশ্যকীয় পণ্য বিপণন ও পরিবেশক বিষয়ক জাতীয় কমিটির তোয়াক্কা না করে ব্যবসায়ীরা নিজেরাই তখন প্রতি লিটার সয়াবিন তেলে পাঁচ টাকা করে বাড়িয়ে দেন। পরে বাণিজ্য মন্ত্রণালয়ের সঙ্গে বৈঠকে লিটারে পাঁচ টাকার পরিবর্তে দুই টাকা বাড়ানোর সিদ্ধান্ত নেওয়া হয়। তখন প্রতি লিটার বোতলজাত সয়াবিন তেলের দাম নির্ধারণ হয় ১৪১ টাকা। সে হিসাবে এবার প্রতি লিটার সয়াবিন তেলের দাম বাড়ছে ১২ টাকা।তবে সংগঠনটি বলছে ২০২০ সালের জুনের পর থেকে আন্তর্জাতিক বাজারে সয়াবিন তেলের দাম অস্বাভাবিক হারে বেড়েছে। দেশের ভোজ্যতেলের মোট চাহিদার ৯৫ শতাংশের বেশি আমদানি করতে হয়। এ অবস্থায় সম্প্রতি আন্তর্জাতিক বাজারে দাম বেড়ে যাওয়ার কারণে স্থানীয় বাজারেও এর প্রভাব পড়েছে। বরং আন্তর্জাতিক বাজারে যে পরিমাণ দাম বেড়েছে স্থানীয় বাজারে সে পরিমাণ বাড়েনি।ইত্তেফাকজেডএইচডি