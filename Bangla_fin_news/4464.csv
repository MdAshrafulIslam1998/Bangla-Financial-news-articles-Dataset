Serial,Title,Date,Author,News
4464,শিবপুরে শিমের পচন রোগে কৃষক দিশেহারা,2017-01-06,শিবপুর নরসিংদী সংবাদদাতা,শিবপুর উপজেলায় শিম চাষে পচন রোগ দেখা দেয়ায় কৃষকরা দিশেহারা হয়ে পড়েছেন। উপজেলার শ শ কৃষক লাগানো শিমের আশানুরূপ ফলন পাচ্ছেন না। এতে চলতি মৌসুমে শিম চাষিরা লোকসানের শিকার হচ্ছেন। উপজেলার সাধারচর ইউনিয়নের সৈয়দের খোলা গ্রামের কৃষক ছানাউল্লা গাজী বলেন একবিঘা জমিতে শিম চাষ করতে সবকিছু মিলিয়ে খরচ হয় ২০ থেকে ২৫ হাজার টাকা। খরচ বাদ দিয়ে ৫০ থেকে ৬০ হাজার টাকা লাভ হতো। কিন্তু চলতি মৌসুমে সিমের ছড়া ডগা ও পাতায় পচন রোগ দেখা দিয়েছে। এরপর বাজার থেকে বিভিন্ন ধরনের কীটনাশক ব্যবহার করেও পচন রোগ নিয়ন্ত্রণ করা সম্ভব হচ্ছে না। এতে অধিকাংশ কৃষক লোকসানের শিকার হচ্ছেন।   শিম চাষি হান্নান গাজী জহিরুল গাজী ও নূরুল হক গাজী বলেন আমরা পাঁচ বিঘা জমিতে শিম চাষ করেছি। কিন্তু কৃষি বিভাগের মাঠ পর্যায়ের কর্মকর্তা ও কর্মীদের কোনো সহযোগিতা এখনো পাইনি। শিবপুর উপজেলা কৃষি অফিসার নাজমুল কবির বলেন ছত্রাকনাশক হলুদ মুজাইক রোগ বীজ থেকে হয়। একই জমিতে বার বার শিম চাষ করলে এ ধরনের পচন রোগ হওয়ার সম্ভাবনা বেশি থাকে। ইত্তেফাকএএন