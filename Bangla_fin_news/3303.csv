Serial,Title,Date,Author,News
3303,‘এসডিজি অর্জনে তামাকের ওপর উচ্চহারে রাজস্ব আরোপ জরুরি’,2018-09-05,অনলাইন ডেস্ক,পরিকল্পনামন্ত্রী আ হ ম মুস্তফা কামাল বলেছেন টেকসই উন্নয়ন লক্ষ্যমাত্রা এসডিজি অর্জনের লক্ষ্যে তামাক ব্যবহার রোধে আগামী বাজেটে তামাকের ওপর উচ্চহারে রাজস্ব আরোপ করা জরুরি।  তিনি বলেন অন্যান্য দেশের তুলনায় বাংলাদেশে তামাকের ওপর রাজস্বের হার তুলনামূলক কম। আমাদের আগামী বাজেটে অবশ্যই তামাকের ওপর কার্যকর রাজস্ব পদক্ষেপ বাড়াতে হবে। প্রধানমন্ত্রীও এ ব্যাপারে গুরুত্বারোপ করেছেন। তামাক ব্যবহার রোধ করে এসডিজি অর্জনে সকলের সম্মিলিতভাবে কাজ করা উচিত।  রাজধানীর সিরডাপ মিলনায়তনে তামাক কোম্পানির হস্তক্ষেপ সূচক  এফসিটিসি আর্টিক্যাল ৫.৩ বাস্তবায়ন প্রতিবেদন বাংলাদেশ ২০১৮ শীর্ষক এক গবেষণা প্রতিবেদন প্রকাশ অনুষ্ঠানে পরিকল্পনা মন্ত্রী প্রধান অতিথির বক্তৃতা করছিলেন।  বেসরকারি উন্নয়ন সংস্থা প্রজ্ঞা এবং অ্যান্টি টোব্যাকো মিডিয়া এলায়েন্স আত্মা যৌথভাবে আজ বুধবার এই গবেষণা প্রতিবেদন প্রকাশ অনুষ্ঠান আয়োজন করে।  গবেষণার ফলাফল তুলে ধরে বেসরকারি সংস্থা প্রজ্ঞার সমন্বয়ক হাসান শাহরিয়ার বলেন সরকারের তামাকবিরোধী নানাবিধ কার্যক্রমের ফলে ২০০৯ সালের তুলনায় ২০১৭ সালে তামাকের ব্যবহার ১৮ দশমিক ৫ শতাংশ কমেছে।  তিনি বলেন গ্লোবাল অ্যাডাল্ট টোব্যাকো সার্ভে গ্যাটস ২০১৭ অনুযায়ী বাংলাদেশে ১৫ বছরের উর্ধ্বে তামাক ব্যবহারকারীর হার ৩৫ দশমিক ৩ শতাংশ বা ৩ কোটি ৭৮ লাখ। ২০০৯ সালে পরিচালিত প্রথম গ্যাটস জরিপে তামাক ব্যবহারকারীর এই হার ছিল ৪৩ দশমিক ৩ শতাংশ বা ৪ কোটি ১৩ লাখ।  ঢাকা বিশ্ববিদ্যালয়ের সাবেক উপাচার্য অধ্যাপক ড. আ আ ম স আরেফিন সিদ্দিকের সভাপতিত্বে এবং এটিএন বাংলার প্রধান প্রতিবেদক ও আত্মার কোকনভেনর নাদিরা কিরণের সঞ্চালনায় অনুষ্ঠানে প্রধান অতিথি ছিলেন পরিকল্পনা মন্ত্রী আ হ ম মুস্তফা কামাল। সম্মানিত অতিথি ছিলেন সাবের হোসেন চৌধুরী এমপি বিশেষ অতিথি ছিলেন প্রধানমন্ত্রীর কার্যালয়ের এসডিজি বিষয়ক মুখ্য সমন্বয়ক মো. আবুল কালাম আজাদ।  ইত্তেফাককেকে