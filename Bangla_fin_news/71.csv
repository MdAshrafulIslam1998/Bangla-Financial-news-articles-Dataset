Serial,Title,Date,Author,News
71,ঈদুল আজহাকে ঘিরে ৭ দিন বন্ধ থাকবে হিলি স্থলবন্দর,2022-07-09,হাকিমপুর দিনাজপুর সংবাদদাতা,ঈদুল আজহা উপলক্ষে দিনাজপুরের হাকিমপুর উপজেলার হিলি স্থলবন্দর দিয়ে শনিবার ৯ জুলাই থেকে আগামী ১৫ জুলাই পর্যন্ত টানা ৭ দিন বাংলাদেশ ও ভারতের মধ্যে পণ্য আমদানিরপ্তানি কার্যক্রম বন্ধ ঘোষণা করা হয়েছে। তবে এ সময়ে হিলি ইমিগ্রেশন চেকপোস্ট দিয়ে এই দুই দেশের মধ্যে পাসপোর্টযাত্রী পারাপার স্বাভাবিক থাকবে। হিলি স্থলবন্দর আমদানিরপ্তানিকারক গ্রুপের সাধারণ সম্পাদক মোস্তাফিজুর রহমান জানান আগামীকাল রবিবার ১০ জুলাই মুসলমান সম্প্রদায়ের সবচেয়ে বড় ধর্মীয় উৎসব পবিত্র ঈদুল আজহা অনুষ্ঠিত হবে। এ কারণে আজ শনিবার সকালে স্থলবন্দরের ব্যবসায়ীসহ সংশ্লিষ্টদের নিয়ে বৈঠক করা হয়েছে। সেখানে আজ শনিবার থেকে ১৫ জুলাই পর্যন্ত হিলি স্থলবন্দর দিয়ে সব ধরণের পণ্য আমদানি রপ্তানি বাণিজ্য কার্যক্রম বন্ধ রাখার সিদ্ধান্ত নেওয়া হয়। ফলে এই ৭দিন বন্দর দিয়ে আমদানিরপ্তানি হবে না। আগামী ১৬ জুলাই শনিবার থেকে পুনরায় কার্যক্রম শুরু হবে। বিষয়টি ইতোমধ্যেই ভারতীয় ব্যবসায়ীদের পত্রের মাধ্যমে জানানো হয়েছে। হিলি ইমিগ্রেশন চেকপোস্টের অফিসার ইনচার্জ ওসি মো. বদিউজ্জামান জানান ঈদুল আজহা উপলক্ষে হিলি স্থলবন্দর দিয়ে আমদানিরপ্তানি কার্যক্রম বন্ধ থাকলেও হিলি ইমিগ্রেশন খোলা থাকবে। ফলে ভারতবাংলাদেশের মধ্যে সকল প্রকার পাসপোর্ট যাত্রীরা যাতায়াত করতে পারবেন। এদিকে হিলি স্থলশুল্ক স্টেশনের রাজস্ব কর্মকর্তা এস এম নুরল আলম খান জানান ব্যবসায়ীরা ৭ দিন বন্ধের সিদ্ধান্ত নিলেও আমাদের কাস্টমস কার্যালয় শুধুমাত্র সরকারি ছুটি পর্যন্ত বন্ধ থাকবে। এরপর কার্যক্রম শুরু হবে। ব্যবসায়ীরা চাইলে শুল্ককর পরিশোধ করে বন্দরের ওয়্যারহাউজ থেকে তাদের পণ্য খালাস করে নিতে পারবেন।