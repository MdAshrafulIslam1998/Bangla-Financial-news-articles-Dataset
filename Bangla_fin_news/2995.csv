Serial,Title,Date,Author,News
2995,একীভূত হওয়ার চেষ্টায় টেলিনরআজিয়াটা,2019-05-06,অনলাইন ডেস্ক,এশিয়ার টেলিকম বাজার দখলে নিতে একীভূত হওয়ার পরিকল্পনা করছে নরওয়ের বেসরকারি মোবাইল টেলিকম কোম্পানি টেলিনর ও মালয়েশিয়ার আজিয়াটা। একীভূত হওয়ার পর নতুন এই ব্যবসায়িক উদ্যোগের কার্যালয় হবে মালয়েশিয়াতে এবং এর নাম হবে মার্জকো। সোমবার দুইটি পৃথক সংবাদ বিজ্ঞপ্তিতে প্রতিষ্ঠান দুইটির পক্ষ থেকে এ তথ্য জানানো হয়েছে।প্রেস বিজ্ঞপ্তিতে টেলিনর জানায় সেপ্টেম্বরের মধ্যে একীভূত হওয়ার বিষয়টি চূড়ান্ত হতে পারে প্রতিষ্ঠান দুইটি। চুক্তি চূড়ান্ত হলে ৫৬.৫ শতাংশ শেয়ার নিয়ে তারাই হবে নতুন কোম্পানির বড় অংশীদর। আর আজিয়াটার হাতে থাকবে বাকি ৪৩.৫ শতাংশ শেয়ার।বিজ্ঞপ্তিতে আরও বলা হয় দুই কোম্পানির এশিয়ায় ব্যবসা একীভূত হলেও বাংলাদেশে আলাদা কোম্পানি হিসেবে স্বাধীনভাবে ব্যবসা চালিয়ে যাবে রবি এবং এর নিয়ন্ত্রণ থাকবে আজিয়াটার হাতে।আরও পড়ুন  ...রমজানে প্রতি কেজি গরুর মাংস ৫২৫ টাকা খাসি ৭৫০জানা গেছে এই আলোচনা চূড়ান্ত হলে এশিয়ায় এই দুই কোম্পানির টেলিকম ব্যবসা ও অবকাঠামো মিলিয়ে নতুন একটি প্রতিষ্ঠান গঠন করা হবে। যার নাম হবে মার্জকো। প্রাথমিকভাবে এই নতুন প্রতিষ্ঠানের কার্যালয় হবে মালয়েশিয়াতে। আর এশিয়াতে থাকা কোম্পানি দুইটির যত অবকাঠামো রয়েছে তা একসঙ্গে ব্যবহার করা হবে। সেক্ষেত্রে নয়টি দেশে প্রায় ৬০ হাজার টাওয়ার ও ৩০ কোটি গ্রাহক নিয়ে নতুন ওই কোম্পানি হবে এশিয়ার টেলিকম খাতের অন্যতম বৃহৎ শক্তি।উল্লেখ্য বাংলাদেশের সবচেয়ে বড় মোবাইল ফোন অপারেটর গ্রামীণফোনের ৫৫ দশমিক ৮ শতাংশ শেয়ারের মালিক টেলিনর। আর রবির ৬৮.৭ শতাংশ শেয়ারের মালিক আজিয়াটা। গ্রামীণফোনের গ্রাহক সংখ্যা বর্তমানে ৭ কোটি ৪০ লাখ আর রবির সেবাগ্রহীতার সংখ্যা ৪ কোটি ৭৩ লাখ।ইত্তেফাকজেডএইচডি