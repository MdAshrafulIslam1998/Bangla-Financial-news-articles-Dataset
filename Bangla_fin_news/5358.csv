Serial,Title,Date,Author,News
5358,মূল্যস্ফীতি নিম্নমুখী তবু বেড়েছে বাড়ি ভাড়াসহ অন্যান্য ব্যয়,2016-02-09,ইত্তেফাক রিপোর্ট,গেলো জানুয়ারি মাসে সার্বিক মূল্যস্ফীতি দাঁড়িয়েছে ৬ দশমিক শূন্য ৭ শতাংশ। ডিসেম্বর মাসে সার্বিক মূল্যস্ফীতি ছিল ৬ দশমিক ১০ শতাংশ। মূলত খাদ্য পণ্যের দাম কমে আসায় সার্বিক মূল্যস্ফীতি নিম্নমুখী। কিন্তু এসময় খাদ্য বহির্ভূত পণ্যে মূল্যস্ফীতি বেড়েছে।  মঙ্গলবার আনুষ্ঠানিকভাবে মূল্যস্ফীতির তথ্য প্রকাশ করেছে বাংলাদেশ পরিসংখ্যান ব্যুরো বিবিএস। রাজধানীর এনইসি সম্মেলন কেন্দ্রে হালনাগাদ প্রতিবেদনটি সংবাদ মাধ্যমে উপস্থাপন করেন পরিকল্পনা মন্ত্রী আহ ম মুস্তফা কামাল। এসময় জানানো হয় দেশে খাদ্য পণ্যের দাম না বাড়ার কারণে মূল্যস্ফীতি কমেছে। জানুয়ারি মাসে বাড়িভাড়া না বাড়লে মূল্যস্ফীতি আরও কিছুটা কমে আসত। জানুয়ারি মাসে খাদ্যবহির্ভূত পণ্যে ৮ দশমিক ৭৪ শতাংশ মূল্যস্ফীতি হয়েছে বলে জানিয়েছে বিবিএস।  ডিসেম্বরে এ খাতে মূল্যস্ফীতি হয়েছিল ৭ দশমিক ০৫ শতাংশ। আর নভেম্বরে খাদ্যবহির্ভূত উপখাতে মূল্যস্ফীতির হার ছিল ৬ দশমিক ৫৬ শতাংশ। এ হিসেবে জানুয়ারিতে খাদ্য উপখাতে মূল্যস্ফীতি কমে আসলেও বেড়েছে অন্যান্য পণ্যের দাম।  এসময় স্কুলে শিক্ষা খরচ বাড়িভাড়া আসবাবপত্র গৃহস্থালি চিকিত্সা সেবা পরিবহন ও শিক্ষা উপকরণের দামও বাড়তির দিকে ছিলো। পরিকল্পনামন্ত্রী বলেন জুলাই মাসে সার্বিক মূল্যস্ফীতি ছিল ৬ দশমিক ৩৬ শতাংশ। আগস্ট মাসে তা নেমে আসে ৬ দশমিক ১৭ শতাংশে। সেপ্টেম্বরে আবার ৬ দশমিক ২৪ শতাংশে উন্নীত হলেও অক্টোবরে তা নেমে আসে ৬ দশমিক ১৯ শতাংশে। আর এক দফায় কমে নভেম্বরে মূল্যস্ফীতি নেমে আসে ৬ দশমিক ০৫ শতাংশে। ডিসেম্বরে সামান্য বেড়ে মূল্যস্ফীতি দাড়ায় ৬ দশমিক ১০ শতাংশে। জানুয়ারিতে আবার তা কমে ৬ দশমিক ০৭ শতাংশে নেমে আসে।  অর্থবছরের শুরুতে জাতীয় বাজেটে মূল্যস্ফীতি ৬ দশমিক ২০ শতাংশের মধ্যে রাখার লক্ষ্যমাত্রা নির্ধারণ করা হয়েছিল। বিদ্যমান পরিস্থিতি বজায় থাকলে এ লক্ষ্য পূরণ হবে বলে আশাবাদ ব্যক্ত করেন মন্ত্রী।  পরিসংখ্যান ব্যুরোর প্রতিবেদন পর্যালোচনা করে দেখা যায় জানুয়ারি মাসে খাদ্যপণ্যে মূল্যস্ফীতি হয়েছে ৪ দশমিক ৩৩ শতাংশ। আগের মাসে এর হার ছিল ৫ দশমিক ৪৮ শতাংশ। আর নভেম্বর মাসে খাদ্যপণ্যে ৫ দশমিক ৭২ শতাংশ মূল্যস্ফীতি হয়েছিল।