Serial,Title,Date,Author,News
967,প্রতি মাসে ব্যাংক ও বিও হিসাবের তথ্য দাখিলের নির্দেশ,2021-08-31,ইত্তেফাক রিপোর্ট,পুঁজিবাজারে ব্যাংকগুলোর বিশেষ তহবিল গঠনের নীতিমালায় সংশোধন এনেছে নিয়ন্ত্রক সংস্থা বাংলাদেশ ব্যাংক। এখন থেকে তিন মাসের পরিবর্তে প্রতিমাসের পাঁচ তারিখে সংশ্লিষ্ট ব্যাংক হিসাব ও বিও হিসাবসমূহের বিবরণীসহ তথ্যাদি বাংলাদেশ ব্যাংকে দাখিল করতে হবে।মঙ্গলবার কেন্দ্রীয় ব্যাংকের ডিপার্টমেন্ট অব অফসাইট সুপারভিশন থেকে এ বিষয়ে একটি নির্দেশনা দেওয়া হয়েছে।  চলতি বছরের ফেব্রুয়ারির ১০ তারিখে দেওয়া নির্দেশনায় সংশোধন এনে নতুন নির্দেশনায় বলা হয়েছে এখন প্রতি মাস শেষে পরবর্তী মাসের পাঁচ তারিখের মধ্যে এসএফসিএম ছক অনুসারে সংশ্লিষ্ট ব্যাংক হিসাব ও বিও বেনিফিসিয়ারি ওনার্স হিসাবসমূহের তথ্য বিবরণী কেন্দ্রীয় ব্যাংকের ডিপার্টমেন্ট অব অফসাইট সুপারভিশন বিভাগে দাখিল করতে হবে।এক্ষেত্রে ঋণদানকারী ব্যাংক ঋণ গ্রহীতা প্রতিষ্ঠানের নিকট হতে প্রয়োজনীয় তথ্যাদি সংগ্রহ করবে এবং তা সমন্বিত আকারে এসএফসিএম ছকে সংযোজন করে বিবরণীর সফট কপি দাখিল করতে হবে। এসএফসিএম ছকের সফট কপি অফসাইট সুপারভিশন বিভাগ থেকে সংগ্রহ করতে হবে। এছাড়া এ সংক্রান্ত অন্যান্য শর্ত ও নির্দেশনাগুলো অপরিবর্তিত থাকবে বলে বিজ্ঞপ্তিতে জানানো হয়।  এ বিশেষ তহবিলের জন্য ৫ আগস্ট পর্যন্ত ৩৫টি বাণিজ্যিক ব্যাংক মিলে তিন হাজার ৬৮৫ কোটি টাকার তহবিল গঠন করে প্রতিটি ব্যাংক গড়ে ১০০ কোটি টাকার বেশি দিয়েছে। এ অর্থের পুরোটা এখনও বিনিয়োগ নাহলেও শেয়ার কেনা হয়েছে এক হাজার ৭৩৭ কোটি টাকার। আরও ১ হাজার ৯৮৪ কোটি টাকা বিনিয়োগের অপেক্ষায় আছে। সে হিসেবে ব্যাংকগুলোর তহবিলের ৪৭ শতাংশ বিনিয়োগে এসেছে। দেশে ৫৯টি তফসিলি ব্যাংক ও ৩৪টি আর্থিক প্রতিষ্ঠান আছে। তবে পুঁজিবাজারে সব ব্যাংক ও আর্থিক প্রতিষ্ঠানের বিনিয়োগ নেই।ইত্তেফাকইউবি