Serial,Title,Date,Author,News
220,নাগরিকদের সঙ্গে বাজেটপ্রণয়নকারীদের সংযোগ বাড়াবে ডিজিটাল প্ল্যাটফরমগুলো,2022-05-30,ইত্তেফাক রিপোর্ট,জাতীয় বাজেট প্রণয়ন ও বাস্তবায়ন প্রক্রিয়ায় নাগরিকদের কার্যকর অংশগ্রহণ নিশ্চিত করা গেলে গণমুখী ও অন্তভুর্ক্তিমূলক উন্নয়ন প্রক্রিয়াকে আরো বেগবান করা সম্ভব হবে। এজন্য বাজেটপ্রণয়নকারী কর্তৃপক্ষ এবং সংসদ সদস্যদের সঙ্গে নাগরিক সমাজের মতবিনিময় বৃদ্ধির কোনো বিকল্প নেই। আর অনলাইন বা ডিজিটাল প্ল্যাটফরমের সুবিধা কাজে লাগিয়ে এ ধরনের মতবিনিময়ের পথ সুগম করা সম্ভব। গতকাল রবিবার ২৯ মে বেসরকারি গবেষণা সংস্থা উন্নয়ন সমন্বয়ের উদ্যোগে শুরু হওয়া ডিজিটাল বাজেট হেলপ ডেস্কএর উদ্বোধনী অনুষ্ঠানে এ কথা বলেন আলোচকবৃন্দ। এই ডিজিটাল বাজেট হেলপ ডেস্কএর আওতায় সংসদ সদস্য এবং গণমাধ্যম গবেষক ও শিক্ষার্থীরা আলাদা আলাদা হটলাইনের মাধ্যমে উন্নয়ন সমন্বয়ের গবেষক প্যানেলের কাছ থেকে বাজেট বিষয়ক গবেষণা ও তথ্য সহায়তা নিতে পারবেন। একই সঙ্গে আমাদের সংসদ শিরোনামের একটি ওয়েবসাইটের মাধ্যমে বিভিন্ন সংসদীয় এলাকার নাগরিকেরা নিজ নিজ সংসদ সদস্যদের কাছে সরাসরি বাজেটবিষয়ক পরামর্শ ও দাবিদাওয়া জানানোর সুযোগ পাবেন। এছাড়াও বাজেটের আগেপরে বাজেট বিষয়ে সামাজিক যোগাযোগমাধ্যমে অনলাইন আলোচনা অনুষ্ঠানে সবার অংশগ্রহণের সুযোগও উন্মুক্ত করা হচ্ছে উন্নয়ন সমন্বয়ের এই কর্মসূচির আওতায়। অনলাইনে এই কর্মসূচির উদ্বোধন করেন সাবেক তথ্যমন্ত্রী এবং তথ্য মন্ত্রণালয় বিষয়ক সংসদীয় কমিটির সভাপতি হাসানুল হক ইনু এমপি। স্বাগত বক্তব্য রাখেন উন্নয়ন সমন্বয়ের সভাপতি এবং বাংলাদেশ ব্যাংকের সাবেক গভর্নর অধ্যাপক ড. আতিউর রহমান। স্বাগত বক্তব্যে ড. আতিউর রহমান বলেন আসন্ন ২০২২২৩ অর্থবছরের বাজেটটি একটি বিশেষ পরিস্থিতিতে প্রস্তাবিত হতে যাচ্ছে। কারণ একদিকে করোনাপরবর্তী পুনরুত্থান প্রক্রিয়া অর্থায়নের চাহিদা এবং অন্য দিকে ভূরাজনৈতিক অস্থিরতার ফলে সৃষ্ট সামষ্টিক অর্থনৈতিক চ্যালেঞ্জ মোকাবিলার জন্য কিছুটা সংকোচনমুখী আর্থিক নীতি প্রণয়নের চাপএই দুয়ের মধ্যে একটি ভারসাম্য কীভাবে করা যায় সেই নির্দেশনাই সবাই আশা করছেন জাতীয় বাজেট থেকে। এই প্রেক্ষাপটে এই বাজেটকে ঘিরে জনমনে বাড়তি আগ্রহ থাকবে আর সেই চাহিদা পূরণে এই ডিজিটাল বাজেট হেলপ ডেস্ক বিশেষ সহায়ক হবে বলে তিনি মনে করেন। প্রধান অতিথির বক্তব্যে হাসানুল হক ইনু এমপি বলেন সামষ্টিক অর্থনৈতিক লক্ষ্যগুলো অর্জনে বাজেট বরাদ্দ কতটা সংগতিপূর্ণ হচ্ছে সে বিষয়ে আইনপ্রণেতাদের মধ্যে আগ্রহ রয়েছে। ডিজিটাল বাজেট হেলপ ডেস্কের সঙ্গে সংশ্লিষ্টরা এ বিষয়ক তথ্য ও গবেষণা অনলাইনে দিতে সমর্থ হলে তা সংসদ সদস্যদের কাজে আসবে বলে তিনি অভিমত ব্যক্ত করেন। ডিজিটাল হেলপ ডেস্কের অনলাইন উদ্বোধনী অনুষ্ঠানটি সঞ্চালনা করেন সংস্থার প্রকল্প পরিচালক জাহিদ রহমান এবং সমাপনী বক্তব্য রাখেন সংস্থার এমিরেটাস ফেলো সমাজতাত্ত্বিক খন্দকার সাখাওয়াত আলী।