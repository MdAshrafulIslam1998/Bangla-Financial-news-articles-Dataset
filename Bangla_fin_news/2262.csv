Serial,Title,Date,Author,News
2262,করোনাদুর্গত কৃষকদের পাশে ‘স্বপ্ন’,2020-05-01,অনলাইন ডেস্ক,সম্প্রতি ক্ষুদ্র নৃগোষ্ঠীর কৃষকদের পাশে দাঁড়িয়েছে চেইন সুপারশপ স্বপ্ন। ত্রাণ বা খাদ্যসামগ্রী বিতরণ করে নয় বরং তাদের চাষকৃত কৃষিপণ্য ন্যায্য দামে কিনে তাদের সাহায্য করে প্রতিষ্ঠানটি।জানা যায় টাঙ্গাইলের মধুপুরের জলছত্র বাজার এলাকার আশেপাশে বসবাস করে ৩৫ থেকে ৪০ হাজার ক্ষুদ্র নৃগোষ্ঠী সম্প্রদায়ের বাসিন্দা। তাদের জীবন ধারণের একমাত্র ভরসা কৃষিপণ্য। তবে সাম্প্রতিক সময়ে করোনার প্রাদুর্ভাবে থেমে যায় তাদের দৈনন্দিন জীবন। উৎপাদিত ফসলের ন্যায্য মূল্য বর্তমান সময়ে পাচ্ছিলেন না তারা। কলা লেবুসহ নানান কৃষিপণ্য উৎপাদন করলেও পাচ্ছিলেন না পণ্যের সঠিক দাম।এদিকে এই এলাকার মধ্যে জাঙ্গালিয়া ও নয়নপুর গ্রামের পাশে একমাত্র বাজার জলছত্র। সেটিও প্রায় বন্ধ এক মাসের বেশি সময় ধরে। এরই মধ্যে অনেক কৃষকদের চাষ করা কলা পচতে শুরু করেছে। এই কৃষকদের সাহায্য করতেই সেখানকার কৃষকদের সঙ্গে কথা বলে ন্যায্য মূল্যে কলা ও লেবু বিক্রির ব্যবস্থা করে স্বপ্ন।মঙ্গলবার এই এলাকার কৃষকদের সঙ্গে যোগাযোগ করে এক ট্র্রাক কলা কিনে নেয় স্বপ্ন। সেখানকার এক কৃষক বলেন লকডাউনের কারণে এখানের কৃষকদের অবস্থা খুবই খারাপ। আমারও কলার বাগান আছে। এখানে আমার বাগানসহ অনেক কৃষকের চাষকৃত কলা কিনেছে স্বপ্ন। এক ট্রাক মাল কিনে নিয়েছে একদিনে।এ বিষয়ে স্বপ্নর হেড অফ পার্চেজ সাজ্জাদুল হক বলেন তিন বছর ধরেই আমরা নিয়মিত ক্ষুদ্র নৃগোষ্ঠী সম্প্রদায়ের কৃষকদের চাষাবাদ করা বিভিন্ন পণ্য কিনছি। কিন্তু এবারের সংকটটা ভিন্ন রকম। করোনার প্রাদুর্ভাবে তাদের পণ্যগুলো কেউ বাজারে কিনতে পারছিলো না। গ্রামের পাশের জলছত্র বাজারটি দীর্ঘদিন বন্ধ থাকাতে অসুবিধায় পড়তে হয়েছে তাদের। তারা আমার সঙ্গে যোগাযোগ করলে আমি বিষয়টি অফিসকে জানাই। এরপর অফিসের সিদ্ধান্তেই তাদের কাছ থেকে পণ্য কেনা শুরু করেছি আমরা।কয়েকদিন আগে টাঙ্গাইল গাইবান্ধা পঞ্চগড় বগুড়া যশোরসহ দেশের অনেক জায়গায় কষ্টে থাকা কৃষক থেকে পণ্য কিনেছে স্বপ্ন।ইত্তেফাকজেডএইচডি