Serial,Title,Date,Author,News
5506,চীনকে টপকে তুলা আমদানিতে শীর্ষে বাংলাদেশ,2015-12-18,অনলাইন ডেস্ক,অর্থনৈতিক উন্নয়নের সঙ্গে সঙ্গে সকল পণ্যের কাঁচামাল আমদানীতে শীর্ষস্থানে উঠে এসেছ চীন। কিন্তু এবার তাদের সেই শীর্ষস্থানের একটি ক্ষেত্র চলে আসছে বাংলাদেশের দখলে। ব্লুমবার্গ বিজনেসের রিপোর্ট অনুসারে তুলা আমদানীতে চীনকে পেছনে ফেলে শীর্ষস্থান দখল করে নিচ্ছে বাংলাদেশ।  ইউএস ডিপার্টমেন্ট অব এগ্রিকালচারের বরাতদিয়ে ব্লুমবার্গ বিজনেস জানায় জুলাই মাসে শেষ হওয়া মৌসুমে বিশ্বের শীর্ষ তুলা আমদানীকারক দেশের অবস্থান হারাচ্ছে চীন। আর সেই স্থানটি দখল করে নিচ্ছে বাংলাদেশ। ৩১ জুলাই পর্যন্ত বাংলাদেশ মোট ৫.৭৫ মিলিয়ন বেল তুলার আঁশ আমদানি করেছে যা গত বছরের তুলণায় ৬.৫ ভাগ বেশি। অন্যদিকে ২০০৩ সালের পর এবারই চীন সর্ব নিম্ন পরিমাণের তুলা আমদানি করেছে যার পরিমাণ ৫.৫ মিলিয়ন বেল।  বিশ্ব ব্যাংকের রিপোর্ট অনুসারে ১৯৯৫ থেকে ২০১২ সালে বিশ্ব বাজারে বাংলাদেশে তুলা আমদানি দিগুণ হয়েছে। এর মূল কারণ দেশের রেডি গার্মেন্টস শিল্প। ২০০৯ সালে থেকে চীনের পর বিশ্বের দ্বিতীয় বৃহত্তম রেডি গার্মেন্টস পন্য রফতানি করছে বাংলাদেশ। এই ক্ষেত্রে শীর্ষে রয়েছে চীন।