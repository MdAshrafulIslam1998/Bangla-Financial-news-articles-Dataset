Serial,Title,Date,Author,News
4551,যুক্তরাজ্যের ব্যবসায়ীরা বাংলাদেশে বিনিয়োগে আগ্রহী রুশনারা,2016-12-21,অনলাইন ডেস্ক,বাংলাদেশ সফররত যুক্তরাজ্যের প্রধানমন্ত্রীর বাংলাদেশ বিষয়ক বাণিজ্য দূত রুশনারা আলী এমপি বলেছেন বাংলাদেশ যুক্তরাজ্যের ঘনিষ্ঠ ব্যবসায়িক ও উন্নয়ন অংশীদার। এখানকার তৈরি পোশাক যুক্তরাজ্যে বেশ জনপ্রিয়।  রুশনারা আলী বলেন বাংলাদেশের চলমান উন্নয়নে যুক্তরাজ্য খুশি। যুক্তরাজ্যের ব্যবসায়িকগণ বাংলাদেশে বিনিয়োগ করতে আগ্রহী। একটি রেল সংযোগ প্রকল্পে ৬০ হাজার কোটি টাকা বিনিয়োগ করা হয়েছে। আরো বিনিয়োগের প্রচেষ্টা চলছে। আশা করা যায় বাংলাদেশে আরো বড় বড় প্রকল্পে যুক্তরাজ্য বিনিয়োগ করবে।  বুধবার সচিবালয়ে বাণিজ্য মন্ত্রণালয়ে সফররত রুশনারা আলী বাণিজ্যমন্ত্রী তোফায়েল আহমেদের সঙ্গে মতবিনিময়ের সময় এ সব কথা বলেন।  এ সময় বাণিজ্যমন্ত্রী বলেন বেক্সিটের কারণে ক্ষতি হবে না বরং ইউকেবাংলাদেশ বাণিজ্য বৃদ্ধি পাবে। বাংলাদেশের সাথে চলমান বাণিজ্য ও বিনিয়োগ বাড়াতে চায় যুক্তরাজ্য।  যুক্তরাজ্য বাংলাদেশের পদ্মা সেতু থেকে পায়রা বন্দর পর্যন্ত রেল সংযোগ প্রকল্পে ৬০ হাজার কোটি টাকা বিনিয়োগের জন্য এমওইউ স্বাক্ষর করেছে জানিয়েতোফায়েলবলেন অর্থনৈতিক ও সামাজিকসহ সকল ক্ষেত্রে বাংলাদেশের উন্নয়নে যুক্তরাজ্য সন্তোষ প্রকাশ করেছে।  এসময় বাণিজ্য মন্ত্রণালয়ের সিনিয়র সচিব হেদায়েতুল্লাহ আল মামুন ঢাকায় নিযুক্ত যুক্তরাজ্যের রাষ্ট্রদূত বাণিজ্য মন্ত্রণালয়ের অতিরিক্ত সচিব তপন কান্তি ঘোষ এবং যুগ্মসচিবএফটিএ মুনির চৌধুরী উপস্থিত ছিলেন।  ইত্তেফাকএসএস