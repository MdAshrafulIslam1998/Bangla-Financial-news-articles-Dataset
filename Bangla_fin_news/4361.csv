Serial,Title,Date,Author,News
4361,মুদ্রানীতি ঘোষণার পর পুঁজিবাজারে বড় দরপতন,2017-01-29,ইত্তেফাক রিপোর্ট,চলতি অর্থবছরের দ্বিতীয়ার্ধের মুদ্রানীতি ঘোষণার পর পুঁজিবাজারে ব্যাপক দরপতন হয়েছে।    রবিবার দিনের শুরুতে ঢাকা স্টক এক্সচেঞ্জের ডিএসই সার্বিক মূল্যসূচক ঊর্ধ্বমূখী থাকলেও মুদ্রানীতি ঘোষণার পরপরই বাজারে শেয়ারের দাম কমতে থাকে বলে জানান সংশ্লিষ্টরা। শেষ পর্যন্ত সূচক ১১৭ পয়েন্ট কমে যায়।    তথ্যে দেখা গেছে রবিবার ডিএসইর সার্বিক মূল্য সূচক ডিএসইএক্স ১১৭ পয়েন্ট কমে ৫ হাজার ৫০০ পয়েন্টে দাঁড়িয়েছে। এর আগে ২৪ জানুয়ারি সূচক সর্বোচ্চ ৫ হাজার ৭০৮ পয়েন্টে উঠেছিল। এরপর দুইদিন ধীরে ধীরে দর সংশোধন হয়েছে। আর রবিবার একদিনেই দর সংশোধন হয়েছে ২ শতাংশ। এর আগে গত প্রায় তিন মাস ধরেই বাজারে ঊর্ধ্বমূখী প্রবণতা বিরাজ করছে। গত ৮ জানুয়ারিতে ডিএসইএক্স ছিল ৫ হাজার ১৫৮ পয়েন্ট। ১১ জানুয়ারি তা ৫ হাজার ৩৩৩ পয়েন্টে উঠে আসে। এরপর ১৬ জানুয়ারি ৫ হাজার ৪৭৭ পয়েন্টে এবং ১৯ জানুয়ারি ৫ হাজার ৫৩৪ পয়েন্টে উঠে আসে ডিএসইএক্স।     ডিএসইর পাশাপাশি চট্টগ্রাম স্টক এক্সচেঞ্জেও সিএসই রবিবার বড় দর সংশোধন হয়েছে। এদিন সিএসইর প্রধান সূচক কমেছে ২৫২ পয়েন্ট।    ইত্তেফাকইউবি