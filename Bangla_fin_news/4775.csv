Serial,Title,Date,Author,News
4775,চীনের সঙ্গে ১৯ কোটি ডলারের বাণিজ্য চুক্তি,2016-10-13,ইত্তেফাক রিপোর্ট,বাংলাদেশ ও চীনের ব্যবসায়ীদের মধ্যে ১৮ কোটি ৬০ লাখ মার্কিন ডলারের বাণিজ্য চুক্তি স্বাক্ষর হয়েছে। চুক্তিতে স্বাক্ষর করে দুই দেশের ২০টি প্রতিষ্ঠান। এর মধ্যে বাংলাদেশের ১৩টি এবং চীনের ৭ প্রতিষ্ঠান। পাট ও পাটজাত পণ্য চামড়া হিমায়িত খাদ্যসহ বেশকিছু পণ্যে উভয় দেশের মধ্যে ব্যবসা হবে।  বৃহস্পতিবার রাজধানীর সোনারগাঁ হোটেলে বাংলাদেশচীনের ব্যবসায়ী নেতাদের মধ্যে এ চুক্তি স্বাক্ষর হয়। এ সময় চুক্তি স্বাক্ষর অনুষ্ঠানে চীনের বাণিজ্য মন্ত্রণালয়ের বাণিজ্য উন্নয়ন ব্যুরো বাংলাদেশের রপ্তানি উন্নয়ন ব্যুরো ইপিবি ও ব্যবসায়ীদের শীর্ষ সংগঠন এফবিসিসিআইয়ের প্রতিনিধিরা উপস্থিত ছিলেন।  চুক্তি স্বাক্ষর অনুষ্ঠানে উভয় দেশের প্রতিনিধিরা বাংলাদেশ ও চীনের মধ্যে বাণিজ্যিক সম্পর্ক বাড়ানোর সুযোগ রয়েছে বলে মত দেন। তবে বাংলাদেশের ব্যবসায়ী নেতারা চীনের সঙ্গে বিশাল বাণিজ্য বৈষম্য কমানোর উপায় খোঁজার উপর গুরুত্ব দেন।  এফবিসিসিআই সভাপতি আবদুল মাতলুব আহমাদ বলেন বাংলাদেশের সঙ্গে চীনের বিশাল বাণিজ্য ঘাটতির কারণ শুল্ক বাধা। এ জন্য দেশটির সঙ্গে আমাদের মোট বাণিজ্যের মধ্যে আমদানি হয় ৯৩ শতাংশ আর রপ্তানি মাত্র ৭ শতাংশ। আর সিনিয়র সহসভাপতি এ ঘাটতি কমাতে পণ্য বহুমূখীকরণের উপর গুরুত্ব দেন।  ঢাকায় চীনা দূতাবাসের কমার্শিয়াল কাউন্সিলর লি গুয়াংইয়াম বলেন চীন সরকার বিনিয়োগকারীদের বাংলাদেশে বিনিয়োগ ও কারখানা প্রতিষ্ঠায় উৎসাহ দিচ্ছে। এ দেশে চীনা বিনিয়োগ এলে বাণিজ্য ঘাটতি কমাতে তা সহায়ক হবে।  এ সময় ইপিবির ভাইসচেয়ারম্যান মাফরুহা সুলতানাসহ উভয় দেশের ব্যবসায়ী নেতারা বক্তব্য দেন।    ইত্তেফাকএমআই