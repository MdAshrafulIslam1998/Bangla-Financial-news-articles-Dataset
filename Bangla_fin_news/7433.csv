Serial,Title,Date,Author,News
7433,নবায়ন ফি না দেয়ায় ৪৬ হাজার বিও অ্যাকাউন্ট বন্ধ,2014-07-05,ইত্তেফাক রিপোর্ট,নির্ধারিত সময়ের মধ্যে নবায়ন ফি না দেয়ায় প্রায় ৪৬ হাজার বেনিফিশিয়ারি ওনার বিও একাউন্ট বন্ধ করে দেয়া হয়েছে। শেয়ার সংরক্ষণকারী কোম্পানি সেন্ট্রাল ডিপোজিটরি বাংলাদেশ লিমিটেডে সিডিবিএল বিভিন্ন হাউস থেকে এ বন্ধের তালিকা পাঠানো হয়েছে। তবে এ সংখ্যা আরও বাড়তে পারে বলে সিডিবিএল সূত্রে জানা গেছে।সূত্র জানায় বর্তমানে বিও একাউন্ট নবায়ন করতে ৫০০ টাকা লাগে। এর মধ্যে সিডিবিএল ১৫০ টাকা হিসাব পরিচালনাকারী ব্রোকারেজ হাউস ১০০ টাকা নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি ৫০ টাকা এবং বিএসইসির মাধ্যমে সরকারি কোষাগারে ২০০ টাকা জমা হয়। প্রতি বছর ৩০ জুনের মধ্যে এই টাকা সিডিবিএলে জমা দিতে হয়। ব্রোকারেজ হাউসগুলো বিনিয়োগকারীদের ২৫ জুন পর্যন্ত সময় দিয়েছিল। কিন্তু এ সময়ের মধ্যে নবায়ন ফি দিতে ব্যর্থ হওয়ায় একাউন্ট বন্ধ করা শুরু হয়।এদিকে ২৫ জুন শেয়ারবাজারে মোট বিও একাউন্ট ছিল ২৯ লাখ ৮৭ হাজার। সর্বশেষ হিসাবে গত বৃহস্পতিবার তা কমে দাঁড়ায় ২৯ লাখ ৪১ হাজার। এ হিসাবে ৪৬ হাজার বিও একাউন্ট বন্ধ হয়েছে। তবে সিডিবিএল সূত্র বলছে এই সংখ্যা আরও বাড়বে। কারণ ৩০ জুন পর্যন্ত সময় দেয়া হলেও তারা আরও ৭ দিন নবায়ন ফি জমা নেবে। ফলে ৭ জুলাইয়ের পর এ সংখ্যা আরও বাড়বে। এছাড়া বেশ কিছু হাউস একাউন্ট খোলার জন্য সিকিউরিটি ডিপোজিট বা জামানত জমা দিয়েছে। ওইসব একাউন্ট বন্ধ করা হয়নি।সিকিউরিটিজ অ্যান্ড এক্সচেঞ্জ কমিশনের এসইসি ডিপোজিটরি ব্যবহারিক প্রবিধানমালা ২০০৩এর তফসিল৪ অনুযায়ী বিও হিসাব পরিচালনার জন্য ডিপোজিটরি অংশগ্রহণকারী বা বিনিয়োগকারীকে নির্ধারিত হারে বার্ষিক হিসাবরক্ষণ ফি প্রদান করে হিসাব নবায়ন করতে হয়। আগে প্রতিবছর ডিসেম্বর মাসে এই ফি অগ্রিম গ্রহণ করা হতো। ২০১০ সালের জুন মাসে বিএসইসি বিও হিসাব নবায়নের সময় পরিবর্তন করে বার্ষিক ফি প্রদানের সময় জুন মাস নির্ধারণ করে । বিও নবায়ন ফি ৩০০ টাকা থেকে বাড়িয়ে ৫০০ টাকা করা হয়।