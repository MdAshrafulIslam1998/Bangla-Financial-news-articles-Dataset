Serial,Title,Date,Author,News
564,টেলিটকসামিট টাওয়ার্সের মধ্যে চুক্তি স্বাক্ষর,2022-01-15,ইত্তেফাক অনলাইন ডেস্ক,রাষ্ট্রায়ত্ব মোবাইল ফোন অপারেটর টেলিটকের সঙ্গে টাওয়ার শেয়ারিং নীতিমালার আওতায় চুক্তি সই করেছে সামিট টাওয়ার্স লিমিটেড। বুধবার রাজধানীর গুলশানে টেলিটকের প্রধান কার্যালয়ে সামিট টাওয়ার্স লিমিটেডের প্রধান শেয়ার হোল্ডার সামিট কমিউনিকেশস্ লিমিটেডের চেয়ারম্যান মো. ফরিদ খানের উপস্থিতিতে নিজ নিজ প্রতিষ্ঠানের পক্ষে চুক্তি হয়। চুক্তি সই করেন সামিট টাওয়ার্স লিমিটেডের ব্যবস্থাপনা পরিচালক ও সিইও মো. আরিফ আল ইসলাম এবং টেলিটকের ব্যবস্থাপনা পরিচালক মো. সাহাব উদ্দিন। এ সময় দুই প্রতিষ্ঠানের কর্মকর্তারা উপস্থিত ছিলেন। অনুষ্ঠানে টেলিটকের পরিচালক মো. সাহাব উদ্দিন জানান দেশজুড়ে পঞ্চম প্রজন্মের নেটওয়ার্ক সেবা বিস্তারের লক্ষ্যে ২৫০০ বেইজ স্টেশন স্থাপনের পরিকল্পনা রয়েছে। বৃহস্পতিবার ১৩ জানুয়ারি সংবাদ বিজ্ঞপ্তিতে জানানো হয় সম্প্রতি দেশের প্রথম অপারেটর হিসেবে পঞ্চম প্রজন্মের নেটওয়ার্ক সেবা চালু করেছে রাষ্ট্রীয় প্রতিষ্ঠান টেলিটক। দ্রুত বর্ধনশীল গ্রাহকচাপ সামাল দিতে টেলিটক নিয়মিতই সম্প্রসারণ করে চলেছে এর নেটওয়ার্ক ব্যবস্থা। নিয়মিত সেবাদানের উৎকর্ষের পাশাপাশিই চলছে টেলিটকের এ নেটওয়ার্ক উন্নয়ন কার্যক্রম। দেশের ৬৪টি জেলা ৪০২টি উপজেলাসহ বেশিরভাগ হাইওয়ে কাভারেজের আওতায় এনে এখন চলছে সর্বত্র নিরবিচ্ছিন্ন নেটওয়ার্ক পৌঁছে দেওয়ার কাজ। গত দশ বছরে সামিট কমিউনিকেশস্ লিমিটেডের ফাইবার অপটিক অবকাঠামোর মাধ্যমে নেটওয়ার্ক শক্তিশালী করছে টেলিটক। রাষ্ট্রীয় প্রতিষ্ঠান টেলিটকের জন্য সেবা উন্নয়ন সামিট টাওয়ার্স লিমিটেডের জন্য গর্বের বলে উল্লেখ করেন ফরিদ খান। তিনি আরও বলেন ইতোমধ্যে সামিট টাওয়ার্স লিমিটেড ৫৬টি জেলায় ৭০০ টাওয়ার নির্মাণ করেছে। বাকি জেলাগুলোতেও টাওয়ার সম্প্রসারণের কাজ দ্রুত গতিতে এগিয়ে যাচ্ছে।  ২০১৮ সালে বাংলাদেশ টেলিযোগাযোগ নিয়ন্ত্রণ কমিশনের কাছ থেকে লাইসেন্স প্রাপ্তির পর মোবাইল অপারেটরদের জন্য দেশজুড়ে টেলিকম টাওয়ার অবকাঠামো উন্নয়ন করছে প্রতিষ্ঠানটি। গত চার দশক ধরে অবকাঠামো উন্নয়নের মাধ্যমে দেশের অর্থনীতিতে অবদান রাখছে সামিট গ্রুপ। টেলিযোগাযোগ খাতে অপটিক ফাইবার নেটওয়ার্ক উন্নয়ন গেইটওয়ে সেবার পাশাপাশি টাওয়ার ব্যবস্থাপনায় যুক্ত হয়েছে শিল্প গোষ্ঠীটি। সামিট কমিউনিকেশস্ লিমিটেডের সহযোগী প্রতিষ্ঠান হিসেবে টেলিকম টাওয়ার ব্যবস্থাপনায় কাজ করছে সামিট টাওয়ার্স লিমিটেড।