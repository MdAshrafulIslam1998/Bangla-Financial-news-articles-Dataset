Serial,Title,Date,Author,News
4910,বোনাস কমানোর কারণে কেন্দ্রীয় ব্যাংকে অসন্তোষ,2016-08-30,ইত্তেফাক রিপোর্ট,উত্সাহ বোনাস কমানোর কারণে বাংলাদেশ ব্যাংকের কর্মকর্তাকর্মচারীদের মধ্যে অসন্তোষ দেখা দিয়েছে। বোনাস কমানোর প্রতিবাদে বিক্ষোভ মিছিল করেছে বাংলাদেশ ব্যাংক এমপ্লয়িজ এসোসিয়েশন সিবিএ।  মঙ্গলবার কেন্দ্রীয় ব্যাংক প্রাঙ্গণে অনুষ্ঠিত এ বিক্ষোভ মিছিলে বাংলাদেশ ব্যাংকের কর্মকর্তাকর্মচারীরা অংশ নেন।  এর আগে গত সোমবার বাংলাদেশ ব্যাংকের পরিচালনা পর্ষদের সভায় কর্মকর্তাকর্মচারীদের বোনাস আগের বছরের তুলনায় কমানোর সিদ্ধান্ত নেয়া হয়। দীর্ঘদিন ধরেই বাংলাদেশ ব্যাংকের কর্মকর্তাকর্মচারীরা মূল বেতনের পাঁচগুণ উত্সাহ বোনাস পেয়ে আসছিলেন। কিন্তু সোমবারের পর্ষদ সভায় ২০১৫১৬ অর্থবছরের জন্য চারগুণ বোনাস দেয়ার সিদ্ধান্ত নেয়া হয়। সাধারণত মুনাফার ওপর প্রতি বছর কর্মকর্তাকর্মচারীদের এ বোনাস দেয়া হয়। অর্থবছরের হিসাব চূড়ান্ত হওয়ার আগে বিশেষ এ বোনাস দেয়া হয়।  পরিচালনা পর্ষদের বৈঠকে বোনাস কমানোর পাশাপাশি মূল বেতন ধরা হয় আগের কাঠামো অনুযায়ী। এর আগে কখনও বাংলাদেশ ব্যাংকের কর্মকর্তাকর্মচারীদের অর্থবছর শেষে দেয়া উত্সাহ বোনাসের ক্ষেত্রে মূল বেতনের হিসাব আগের কাঠামো অনুযায়ী করা হয়নি।  ইত্তেফাকএএম।