Serial,Title,Date,Author,News
7632,চামড়া শিল্পনগরীর সিইটিপি নির্মাতা প্রতিষ্ঠানের ডিজাইন অনুমোদন হয়েছে,2014-03-31,ইত্তেফাক রিপোর্ট,সাভারের চামড়া শিল্প ট্যানারি নগরীতে অবকাঠামো নির্মাণের লক্ষ্যে ১২৭ জন ট্যানারি মালিক তাদের বরাদ্দকৃত প্লটের অনুকূলে লেআউট প্ল্যান জমা দিয়েছেন। অন্যদিকে ট্যানারির কেন্দ্রীয় বর্জ্য পরিশোধনাগার সিইটিপি নির্মাতা প্রতিষ্ঠানকে সিইটিপির ড্রইং ও ডিজাইনসহ প্রয়োজনীয় অন্যান্য বিষয়ে অনুমোদন দেয়া হয়েছে। নির্মাণকাজও দ্রুতগতিতে এগিয়ে চলছে।চলতি ২০১৩২০১৪ অর্থবছরে শিল্প মন্ত্রণালয়ের বার্ষিক উন্নয়ন কর্মসূচিতে এডিপি অন্তর্ভুক্ত প্রকল্পগুলোর বাস্তবায়ন অগ্রগতি পর্যালোচনা সভায় এ তথ্য জানানো হয়। শিল্পমন্ত্রী আমির হোসেন আমু এতে সভাপতিত্ব করেন। মন্ত্রণালয়ের সম্মেলন কক্ষে গতকাল সোমবার এ সভা অনুষ্ঠিত হয়।সভায় শিল্পমন্ত্রী দ্রুত চামড়া শিল্পনগরীর নির্মাণ কাজ সমাপ্ত করার নির্দেশ দেন। তিনি বলেন শুধু পরিবেশের স্বার্থে নয় আন্তর্জাতিক বাজারে চামড়াজাত পণ্যের রপ্তানি অব্যাহত রাখতে নির্দিষ্ট সময়ে এ প্রকল্প শেষ করতে হবে।এছাড়া শিল্প মন্ত্রণালয়ের আওতাধীন অন্য প্রকল্পগুলোর কাজের গুণগতমান বজায় রেখেই দ্রুত প্রকল্প বাস্তবায়নের নির্দেশ দেন।সভায় জানানো হয় ২০১৩১৪ অর্থবছরে শিল্প মন্ত্রণালয়ের আওতাধীন বিভিন্ন সংস্থায় ৩০টি প্রকল্প অন্তর্ভুক্ত রয়েছে। এসব প্রকল্পের অনুকূলে মোট বরাদ্দের পরিমাণ ২ হাজার ১০৭ কোটি টাকা। এর মধ্যে রাজস্বখাতে ৫শ ৪০ কোটি টাকা ও প্রকল্প সাহায্যখাতে ১ হাজার ৫৬৭ কোটি টাকা বরাদ্দ রয়েছে। এ বরাদ্দের বিপরীতে চলতি বছরের ফেব্রুয়ারি পর্যন্ত শতকরা ৫১ ভাগ ব্যয় হয়েছে। গত বছর একই সময়ে এ ব্যয়ের পরিমাণ ছিলো ২৬ শতাংশ। উল্লেখ্য চলতি অর্থ বছর ফেব্রুয়ারি পর্যন্ত জাতীয় গড় ব্যয়ের পরিমাণ ৩৮ শতাংশ বলে সভায় তথ্য প্রকাশ করা হয়।