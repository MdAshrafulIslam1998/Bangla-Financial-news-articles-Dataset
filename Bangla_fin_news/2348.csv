Serial,Title,Date,Author,News
2348,শেয়ারবাজার গতিশীল করতে অর্থমন্ত্রীর প্রচেষ্টা,2020-03-25,ইত্তেফাক রিপোর্ট,করোনা ভাইরাসের প্রভাব শেয়ারবাজারে পড়লেও বাজারকে স্থিতিশীল করার নানা উদ্যোগ নেওয়া হচ্ছে। এরই মধ্যে সার্কিট ব্রেকার আরোপসহ কয়েকটি পদক্ষেপ নেওয়ায় পরিস্থিতির কিছুটা উন্নতি ঘটেছে। যদিও শেয়ারবাজারে উত্থানপতন থাকবেই তথাপি বাজারকে গতিশীল করাই বড়ো কথা।সংশ্লিষ্ট সূত্র জানায় অর্থমন্ত্রী আ হ ম মুস্তফা কামাল বাজার পরিস্থিতি সার্বক্ষণিক নজরে রাখছেন। প্রচেষ্টা চালাচ্ছেন যাতে বাজারকে গভীর ও গতিশীল করা যায়। সংশ্লিষ্টদের নিয়ে তিনি একাধিক আনুষ্ঠানিক ও অনানুষ্ঠানিক বৈঠক করেছেন। স্টক এক্সচেঞ্জ পরিচালনা বোর্ডের সদস্য ব্যাংকার প্রাতিষ্ঠানিক বিনিয়োগকারীদের নিয়ে বাজারে নতুন কোম্পানি আনাসহ আনুষঙ্গিক পদক্ষেপ নেওয়া হচ্ছে। ব্যাংকগুলোকে নগদ লভ্যাংশ প্রদানে উত্সাহিত করা হচ্ছে যাতে বিনিয়োগকারীরা আশান্বিত হয়। লাভজনক কোম্পানিকে শেয়ারবাজারে আনার উদ্যোগ নেওয়াসহ এসইসি ডিএসই সিএসই এবং অর্থ মন্ত্রণালয়ের সম্মিলিত উদ্যোগে বাজারকে গতিশীল করার লক্ষ্য নির্ধারণ করা হয়েছে। পাশাপাশি প্রধানমন্ত্রীর নির্দেশনা বাস্তবায়ন সঠিকভাবে হচ্ছে কি না তার তীক্ষ নজরদারি করছেন।বাজার সংশ্লিষ্ট অনেকেই বলেছেন করোনা ভাইরাস আতঙ্কে ক্রমাগত শেয়ার বিক্রির চাপ যখন বাড়ছিল তখন ফোর্সড সেলের কারণে বিনিয়োগকারীরা দিশেহারা হয়ে পড়েছিল। সে অবস্থায় ১৬ মার্চ কিছু সিদ্ধান্ত বাজারে ইতিবাচক ফল বয়ে আনে। বাজার উন্নয়নে এসব পদক্ষেপের নির্দেশনা দিয়েছেন প্রধানমন্ত্রী শেখ হাসিনা।আরো পড়ুন  ... ...বিদেশফেরতদের থানায় রিপোর্ট করার নির্দেশ বাজার পরিস্থিতি স্বাভাবিক রাখতে এরই মধ্যে ব্যাংকগুলোকে ২০০ কোটি টাকার তহবিল গঠনের নির্দেশনা দেওয়া হয়েছে। এরই মধ্যে ১৩টি ব্যাংক এই তহবিল গঠন করেছে। করোনার কারণে বাজারের স্বাভাবিক কার্যক্রম কয়েক দিন ব্যাহত হলেও পরিস্থিতি স্বাভাবিক হলে শেয়ারবাজারে বিনিয়োগকারীদের আস্থা ফিরে আসবে।ইত্তেফাকইউবি