Serial,Title,Date,Author,News
668,টানা তিন দিন পতনের পর সূচকের উত্থান,2021-12-16,ইত্তেফাক রিপোর্ট,টানা তিন কার্যদিবস দরপতনের পর গতকাল বুধবার প্রধান শেয়ারবাজার ঢাকা স্টক এক্সচেঞ্জ ডিএসই এবং অপর শেয়ারবাজার চট্টগ্রাম স্টক এক্সচেঞ্জে সিএসই মূল্যসূচকের কিছুটা উত্থান হয়েছে। তবে কমেছে লেনদেনের পরিমাণ। গতকাল শেয়ারবাজারে লেনদেন শুরুর দিকে বেশির ভাগ প্রতিষ্ঠানের শেয়ার ও ইউনিটের দাম বাড়ার প্রবণতা দেখা যায়। ফলে লেনদেন শুরুর ৩০ মিনিটের মাথায় ডিএসইর প্রধান মূল্যসূচক ৪০ পয়েন্ট বেড়ে যায়। এরপর কিছুটা ছন্দপতন ঘটে। অবশ্য দিনের লেনদেন শেষে ডিএসইর প্রধান সূচক ডিএসইএক্স আগের দিনের তুলনায় ৩০ পয়েন্ট বেড়ে ৬ হাজার ৮৬৮ পয়েন্টে উঠে এসেছে। এর আগে টানা তিন কার্যদিবসের পতনে এই সূচক কমে ১৪৬ পয়েন্ট। গতকাল প্রধান মূল্যসূচকের পাশাপাশি বেড়েছে অপর দুই সূচক। এর মধ্যে ডিএসই শরিয়াহ্ ৫ পয়েন্ট বেড়ে ১ হাজার ৪৬২ পয়েন্টে দাঁড়িয়েছে। আর বাছাই করা ভালো কোম্পানি নিয়ে গঠিত ডিএসই৩০ সূচক ১৮ পয়েন্ট বেড়ে ২ হাজার ৫৮৬ পয়েন্টে অবস্হান করছে। দিনভর ডিএসইতে লেনদেন হয়েছে ৮০৭ কোটি ৪০ লাখ টাকা। আগের দিন লেনদেন হয় ১ হাজার ৮০ কোটি ৭৯ লাখ টাকা। সে হিসাবে লেনদেন কমেছে ২৭৩ কোটি ৩৯ লাখ টাকা। গতকাল টাকার অঙ্কে ডিএসইতে সব থেকে বেশি লেনদেন হয়েছে বেক্সিমকোর শেয়ার। কোম্পানিটির ১২৪ কোটি ৬৬ লাখ টাকার শেয়ার লেনদেন হয়েছে। দ্বিতীয় স্হানে থাকা ফরচুন সুজের ৪৪ কোটি ৮৯ লাখ টাকার শেয়ার লেনদেন হয়েছে। ৩৬ কোটি ৬৩ টাকার শেয়ার লেনদেনের মাধ্যমে তৃতীয় স্হানে রয়েছে ওয়ান ব্যাংক। এছাড়া ডিএসইতে লেনদেনের দিক থেকে শীর্ষ ১০ প্রতিষ্ঠানের তালিকায় রয়েছে জিনেক্স ইনফোসিস সোনালী পেপার অ্যাকটিভ ফাইন জিএসপি ফাইন্যান্স ডেলটা লাইফ ইনসিওরেন্স লিন্ডে বিডি এবং আইএফআইসি ব্যাংক। অপর শেয়ারবাজার চট্টগ্রাম স্টক এক্সচেঞ্জের সিএসই সার্বিক মূল্যসূচক সিএএসপিআই বেড়েছে ৯০ পয়েন্ট। বাজারটিতে লেনদেন হয়েছে ৩৪ কোটি ১ লাখ টাকা। লেনদেনে অংশ নেওয়া ২৫৭টি প্রতিষ্ঠানের মধ্যে ১০৬টির দাম বেড়েছে। বিপরীতে দাম কমেছে ১২৪টির এবং ২৭টির দাম অপরিবর্তিত রয়েছে।