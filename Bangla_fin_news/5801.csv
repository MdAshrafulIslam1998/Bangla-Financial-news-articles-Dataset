Serial,Title,Date,Author,News
5801,আগস্টে মূল্যস্ফীতি ৬ দশমিক ১৭,2015-09-02,ইত্তেফাক রিপোর্ট,বাংলাদেশ পরিসংখ্যান ব্যুরোর বিবিএস হালনাগাদ তথ্যানুযায়ী বিদায়ী আগস্ট মাসে মূল্যস্ফীতি হার ছিল ৬ দশমিক ১৭ যা জুলাইয়ে ছিল ৬ দশমিক ৩৫ ভাগ।    বুধবার পরিকল্পনা কমিশনে অনুষ্টিত মিট দ্য প্রেসে পরিকল্পনা মন্ত্রী আ হ ম মুস্তফা কামাল এর কারণ হিসেবে বলেন বিশ্ববাজারে ভোজ্য তেল ও চিনির দাম কম থাকা এবং অভ্যন্তরীণ বাজারে চালের দাম কম থাকায় মূল্যস্ফীতি কমেছে।    এদিকে জুলাই মাসের মতো আগস্টের এডিপি বাস্তবায়ন হার আশানুরূপ না হওয়ার ইঙ্গিত দিয়েছেন পরিকল্পনা মন্ত্রী আ হ ম মুস্তফা কামাল।    তিনি বলেন আমাদের অধিকাংশ প্রকল্প ভূমির সাথে সম্পর্কিত। বর্তমানে দেশের অধিকাংশ জমি বর্ষার পানিতে তলিয়ে থাকায় প্রকল্প কাঙ্খিত মাত্রায় বাস্তবায়িত হয়নি।