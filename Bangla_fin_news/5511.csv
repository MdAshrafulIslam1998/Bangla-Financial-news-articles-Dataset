Serial,Title,Date,Author,News
5511,বাংলাদেশ ব্যাংকে শহীদ স্মৃতিস্তম্ভ উদ্বোধন,2015-12-16,ইত্তেফাক রিপোর্ট,মহান বিজয় দিবসে বুধবার বাংলাদেশ ব্যাংকের নবনির্মিত শহীদ স্মৃতিস্তম্ভের উদ্বোধন করা হয়েছে। কেন্দ্রীয় ব্যাংকের গভর্নর ড. আতিউর রহমান এটির উদ্বোধন করেন। এ সময় ডেপুটি গভর্নর আবুল কাসেম আবু হেনা মোহা. রাজি হাসান নাজনীন সুলতানা নির্বাহী পরিচালক এসএম মনিরুজ্জামান ও মহাব্যবস্থাপক এএফএম আসাদুজ্জামান উপস্থিত ছিলেন।  এ সময় ড. আতিউর রহমান বলেন একাত্তরের মহান মুক্তিযুদ্ধ ও বিজয় অর্জন বাঙালি জাতির সর্বশ্রেষ্ঠ অধ্যায়। মুক্তিযুদ্ধ বাঙালির আনন্দ ও বেদনার এক সংমিশ্রিত ইতিহাস। এ যুদ্ধ একদিকে যেমন ত্যাগের মহিমায় উজ্জ্বল ও বীরত্বপূর্ণ। অন্যদিকে করুণ শোকাবহ ও লোমহর্ষক।  তিনি বলেন একাত্তরের ২৫ মার্চের কালোরাতে নিরস্ত্র বাঙালির ওপর পাকিস্তানি হানাদার বাহিনীর ঝাঁপিয়ে পড়া ২৬ মার্চ বঙ্গবন্ধু শেখ মুজিবুর রহমানের আহ্বানে বাঙালির সশস্ত্র স্বাধীনতা সংগ্রাম শুরু এবং সবশেষে ১৬ ডিসেম্বর বিজয়ের আনন্দ। মাত্র নয় মাসের ব্যবধানে বিজয় ছিনিয়ে এনে এ দেশের বীর জনতা বিশ্ববাসীকে বুঝিয়ে দেয় ঐক্য ও ত্যাগ থাকলে বুলেট আর কামান দিয়ে কোনো জাতিকে দমিয়ে রাখা যায় না।  তিনি আরো বলেন জাতির পিতা অর্থনৈতিক সামাজিক ও রাজনৈতিক মুক্তির স্বপ্ন দেখেছিলেন। সেই স্বপ্ন বাস্তবায়ন ও স্বপ্নের সোনার বাংলা গড়তে আমাদের একযোগে কাজ করতে হবে। বঙ্গন্ধুর গরিবহিতৈষী উন্নয়নকৌশলকে বাস্তবে রূপায়ণে বাংলাদেশ ব্যাংক ব্যাংকিং খাতকে সঙ্গে নিয়ে সাধারণ মানুষের অর্থনৈতিক মুক্তি লক্ষ্যে নিরন্তর কাজ করে যাচ্ছে।