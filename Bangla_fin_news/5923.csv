Serial,Title,Date,Author,News
5923,‘জিএসপি প্লাস নিয়ে এখনই গ্রাউন্ডওয়ার্ক করার পরামর্শ’,2015-08-08,ইত্তেফাক রিপোর্ট,বাংলাদেশের পোশাক শিল্পের বড় বাজার ইউরোপিয়ান ইউনিয়ন ইইউ। জিএসপি বা অগ্রাধিকারের সাধারণ নীতিমালা অনুযায়ী শুল্ক ও কোটামুক্ত সুবিধায় ওই বাজারে এ দেশের পোশাক রফতানি হয়ে থাকে। ভবিষ্যতে বাংলাদেশ মধ্যম আয়ের দেশ হলে ইইউ জিএসপি প্লাস চালু করবে। নতুন এ ব্যবস্থায় সুবিধা পেতে বাংলাদেশকে বেশ কিছু বিষয়ে নজর দিতে হবে। ওই সব কার্যক্রম এখন থেকেই শুরু করার আহ্বান জানালেন ইইউ পার্লামেন্ট মেম্বার ও দক্ষিণ এশিয়ার আন্তর্জাতিক বাণিজ্য বিষয়ক কমিটির সদস্য ড. সাজ্জাদ করিম।  শনিবার রাজধানীর বিজিএমইএ ভবনে আয়োজিত মতবিনিময় সভায় বাংলাদেশের প্রতি এ আহ্বান জানান তিনি।  বিজিএমইএ আয়োজিত এ সভায় ইইউ রাষ্ট্রদূত পিয়েরে মায়াদুন বিজিএমইএ সভাপতি আতিকুল ইসলাম সহসভাপতি এস এম মান্নান কচি শহিদুল্লাহ আজিম রিয়াজ বিন মাহমুদ সাবেক সহসভাপতি ফারুক হাসান সিদ্দিকুর রহমান প্রমুখ উপস্থিত ছিলেন।