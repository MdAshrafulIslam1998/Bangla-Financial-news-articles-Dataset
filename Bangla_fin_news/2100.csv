Serial,Title,Date,Author,News
2100,বুধবার ব্যাংক ও শেয়ারবাজারে লেনদেন বন্ধ,2020-06-30,ইত্তেফাক রিপোর্ট,ব্যাংক হলিডে উপলক্ষ্যে আগামীকাল বুধবার ব্যাংকের সব ধরনের লেনদেন বন্ধ থাকবে। ব্যাংকের লেনদেন না হওয়ায় এদিন শেয়ারবাজারেও লেনদেন হবে না। তবে বাংলাদেশ ব্যাংকসহ সব বাণিজ্যিক ব্যাংকের প্রধান কার্যালয় ও গুরুত্বপূর্ণ শাখা খোলা থাকবে।জানা গেছে ৩০ জুন ব্যাংকগুলো ষান্মাসিক আর্থিক হিসাব শেষ করে। এদিনে বিভিন্ন শাখা থেকে পাঠানো হিসাব একত্রিত করে অর্ধবার্ষিক ব্যালান্স সিট প্রস্তুত করা হয়। দীর্ঘ সময় ধরে হিসাব বিবরণী শেষ করার পর ব্যাংকারদের বিশ্রাম দিতে পরদিন ১ জুলাই ব্যাংক হলিডে পালিত হয়। তবে বেশিরভাগ ক্ষেত্রে শাখা থেকে পাঠানো হিসাব এক দিনে সম্পন্ন হয় না। যে কারণে এদিন ব্যাংক হলিডে হওয়ার পরও ব্যাংকের প্রধান কার্যালয় ও আঞ্চলিক কার্যালয়ের গুরুত্বপূর্ণ কিছু শাখা খোলা রাখা হয়। তবে বাংলাদেশ ব্যাংক বা গ্রাহকদের সঙ্গে কোনো ধরনের লেনদেন বা দাপ্তরিক কার্যক্রম পরিচালিত হয় না।ইত্তেফাককেকে