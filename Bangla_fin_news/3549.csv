Serial,Title,Date,Author,News
3549,টেকসই উন্নয়নের জন্য চাই মৌলিক শিল্প কারখানা অর্থমন্ত্রী,2018-03-31,অনলাইন ডেস্ক,অর্থমন্ত্রী আবুল মাল আব্দুল মুহিত বলেছেন টেকসই উন্নয়ন নিশ্চিত করতে হলে মৌলিক শিল্প কারখানা স্থাপন করতে হবে। বিগত দিনে এদেশে বেশিরভাগ ক্ষেত্রে কোনো শিল্প হয়নি যা হয়েছে তাকে বলা যায় সংযোজন প্রতিষ্ঠান এ কথা উল্লেখ করে তিনি বলেন অনেক ক্ষেত্রে এখন সত্যিকার মৌলিক শিল্প প্রতিষ্ঠান তৈরি হচ্ছে।  আজ শনিবার দুপুরে নারায়ণগঞ্জের সোনারগাঁওয়ে মেঘনা ইকোনোমিক জোন মেঘনা ইন্ডাস্ট্রিয়াল ইকোনমিক জোন ও মেঘনা গ্রুপের আটটি শিল্প প্রতিষ্ঠানের উদ্বোধন উপলক্ষে আয়োজিত এক অনুষ্ঠানে প্রধান অতিথির বক্তৃতায় একথা বলেন তিনি।  এ এম এ মুহিত বলেন এ বছর অর্থনৈতিক প্রবৃদ্ধির টার্গেট সাত দশমিক চার ভাগ। তবে টার্গেট পূরণ হয়ে অর্থনৈতিক প্রবৃদ্ধি সাত দশমিক পাঁচ ভাগে দাঁড়াবে বলেও তিনি আশাবাদ ব্যক্ত করেন। আগামী অর্থবছরের জন্য জিডিপির প্রবৃদ্ধি সাত দশমিক আট ভাগে নির্ধারণ করা হবে বলেও তিনি উল্লেখ করেন। অনুষ্ঠানে বিশেষ অতিথি ছিলেনবাণিজ্যমন্ত্রী তোফায়েল আহমেদ এবং রেলমন্ত্রী মজিবুল হক।  ইত্তেফাকএমআই