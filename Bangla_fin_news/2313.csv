Serial,Title,Date,Author,News
2313,মে পর্যন্ত ক্রেডিট কার্ডের সুদও  মাফ,2020-04-16,ইত্তেফাক রিপোর্ট,করোনা ভাইরাসের কারণে এবার ক্রেডিট কার্ড গ্রাহকদের সুদসহ সব ধরনের জরিমানা মওকুফের নির্দেশ দিয়েছে বাংলাদেশ ব্যাংক। ক্রেডিট কার্ডের গ্রাহকেরা আগামী ৩১ মে পর্যন্ত এই সুবিধা পাবেন। এছাড়া গত ১৫ মার্চ থেকে যাদের বিল বকেয়া হয়েছে এবং এ জন্য জরিমানা আরোপ হয়েছে তা আদায় করা যাবে না বলেও কেন্দ্রীয় ব্যাংক নির্দেশনা দিয়েছে। গতকাল বুধবার এ বিষয়ে প্রজ্ঞাপন জারি করেছে বাংলাদেশ ব্যাংক।বুধবারের প্রজ্ঞাপনে বলা হয়েছে কোনো কোনো ব্যাংক অপরিশোধিত ক্রেডিট কার্ড বিলের ওপর মাসিক ভিত্তিতে চক্রবৃদ্ধি হারে সুদ আরোপ করছে। এতে গ্রাহককে অতিরিক্ত সুদ দিতে হচ্ছে বা হবে যা বর্তমান সংকটময় পরিস্থিতিতে গ্রহণযোগ্য নয়। এর পরিপ্রেক্ষিতে ক্রেডিট কার্ড বিলের ওপর ১৫ মার্চ থেকে ৩১ মে পর্যন্ত দৈনিক বা মাসিক ভিত্তিতে চক্রবৃদ্ধি হারে সুদ আরোপ না করার জন্য ব্যাংকগুলোকে নির্দেশনা দিয়েছে বাংলাদেশ ব্যাংক।আরও পড়ুন ...ব্যবসায়ীর বাড়ির বক্স খাটে মিললো টিসিবির তেলএছাড়া ১৫ মার্চ থেকে যেসব গ্রাহকের সুদ আরোপ করা হয়েছে সেগুলো ফেরত দেওয়ার জন্যও ব্যাংকগুলোকে নির্দেশনা দিয়েছে বাংলাদেশ ব্যাংক। এ নির্দেশনা ৩১ মে পর্যন্ত বলবত্ থাকবে বলে জানানো হয়েছে। প্রসঙ্গত বাংলাদেশ ব্যাংকের তথ্য অনুযায়ী গত অক্টোবর পর্যন্ত দেশে ক্রেডিট কার্ড ব্যবহারকারীর সংখ্যা ১৫ লাখ ৩২০। গত জুনে ক্রেডিট কার্ডে লেনদেন হয়েছে ১ হাজার ১৩১ কোটি টাকা।ইত্তেফাকবিএএফ