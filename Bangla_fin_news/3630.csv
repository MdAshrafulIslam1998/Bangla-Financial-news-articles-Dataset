Serial,Title,Date,Author,News
3630,অর্থনৈতিক চ্যালেঞ্জ বিবেচনায় নিয়ে বাজেট প্রস্তাবনা দেবে এফবিসিসিআই,2018-02-07,অনলাইন ডেস্ক,বিশ্ব অর্থনৈতিক ব্যবস্থায় দেশের অর্থনীতি ও শিল্পবাণিজ্যে যেসব চ্যালেঞ্জ সৃষ্টি হয়েছে সেসব বিবেচনায় রেখে আগামী ২০১৮১৯ অর্থবছরের জাতীয় বাজেট প্রস্তাবনা তৈরির উদ্যোগ নিয়েছে বাংলাদেশ শিল্প ও বণিক সমিতি ফেডারেশন এফবিসিসিআই।  এফবিসিসিআইয়ের অর্থ মন্ত্রণালয় সম্পর্কিত স্ট্যান্ডিং কমিটির অভ্যন্তরীণ সম্পদ বিভাগ এক সভায় আজ এ বিষয়ে আলোচনা করা হয়। এতে সংগঠনের সভাপতি মো. শফিউল ইসলাম মহিউদ্দিন উপস্থিত ছিলেন।  উল্লেখ্য ২০১৮২০১৯ অর্থবছরের জাতীয় বাজেট প্রস্তাব প্রণয়নের লক্ষ্যে এফবিসিসিআই থেকে ইতোমধ্যে কার্যক্রম গ্রহণ করা হয়েছে। এফবিসিসিআই সদস্য সংগঠনগুলোর কাছ থেকে প্রাপ্ত প্রস্তাবের ওপর ভিত্তি করে আমদানি শুল্ক আয়কর ও মূল্য সংযোজন কর সম্পর্কিত এফবিসিসিআই প্রাথমিক প্রস্তাবনা প্রণয়ন করা হবে।  সভায় দেশের সার্বিক অর্থনৈতিক উন্নয়নের জন্য সহায়ক বাণিজ্য পরিবেশ ও অবকাঠামো নিশ্চিত করাসহ বিভিন্ন বিষয়ে আলোচনা করা হয়।  আলোচকরা বলেন ব্যবসা অনুকূল পরিবেশ এবং সঠিকভাবে অর্থনৈতিক কর্মকাণ্ড পরিচালিত হলে সরকার তার কাঙ্খিত রাজস্ব আহরণ করতে পারবে। এতে দেশের অর্থনৈতিক অগ্রগতি অর্জন সম্ভব হবে। তাই কোনোক্রমেই যাতে দেশের অর্থনৈতিক কর্মকাণ্ড বাঁধাগ্রস্থ না হয় সে বিষয়ে নজর রাখার ওপর উদ্যোক্তারা বিশেষ গুরুত্ব আরোপ করেন।  ইত্তেফাককেকে