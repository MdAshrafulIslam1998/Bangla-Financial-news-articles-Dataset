Serial,Title,Date,Author,News
4724,ট্যাক্সকার্ডের সংখ্যা বেড়ে ১২৫,2016-11-01,শ্যামল সরকার,সর্বোচ্চ করদাতা হিসেবে ১২৫ জনকে ট্যাক্সকার্ড দেবে সরকার। সংশোধিত ট্যাক্সকার্ড নীতিমালা২০১৬ অনুযায়ী এ কার্ডের সংখ্যা বাড়ানো হচ্ছে। ২০১০ সালের নীতিমালা অনুযায়ী ২০টি কার্ড দেয়া হতো। এর মধ্যে ১০টি কোম্পানি খাতে এবং ১০ জন ব্যক্তিকে। নতুন তালিকায় সাংবাদিকদের অন্তর্ভুক্ত করা হয়েছে।  গতকাল সোমবার সচিবালয়ে প্রধানমন্ত্রী শেখ হাসিনার সভাপতিত্বে অনুষ্ঠিত মন্ত্রিসভার নিয়মিত বৈঠকে এ অনুমোদন দেওয়া হয়। বৈঠক শেষে মন্ত্রিপরিষদ সচিব মোহাম্মদ শফিউল আলম এসব তথ্য জানান।  মন্ত্রিপরিষদ সচিব বলেন রাষ্ট্রের সর্বক্ষেত্রে রাজস্ববান্ধব সংস্কৃতি প্রতিষ্ঠার প্রয়াসে ব্যক্তি পর্যায়ে ৬৪টি কোম্পানি পর্যায়ে ৫০টি ও অন্যান্য পর্যায়ে ১১টি ট্যাক্সকার্ড দেওয়া হবে। যারা বিভিন্ন ক্যাটাগরিতে সর্বোচ্চ করদাতা হবেন কমিটি তাদের বাছাই করে ট্যাক্সকার্ডের জন্য নির্বাচিত করবে।  বিশেষ শ্রেণিতে ২০ জন  ব্যক্তি পর্যায়ে বিশেষ শেণিতে ২০ জন ট্যাক্সকার্ড পাবেন জানিয়ে মন্ত্রিপরিষদ সচিব বলেন এর মধ্যে সিনিয়র সিটিজেন ৫ জন গেজেটভুক্ত যুদ্ধাহত মুক্তিযোদ্ধা ৫ জন প্রতিবন্ধী ২ জন মহিলা করদাতা ৫ জন তরুণ যাদের বয়স ৪০ বছরের নীচে করদাতা ৩ জন রয়েছেন।  আয়ের উত্স হিসেবে ১৩ ক্যাটাগরিতে ৪৪ জন  ব্যক্তি শ্রেণিতে আয়ের উত্স হিসেবে ১৩ ক্যাটাগরিতে ৪৪ জন ট্যাক্সকার্ড পাবেন। এর মধ্যে ব্যবসায়ী ৫ বেতনভোগী ৫ ডাক্তার ৫ সাংবাদিক ৩ আইনজীবী ৩ প্রকৌশলী ৩ স্থপতি ২ অ্যাকাউনটেন্ট ২ নতুন করদাতা ৭ খেলোয়াড় ২ অভিনেতাঅভিনেত্রী ২ শিল্পী ও গায়িকা ২ অন্যান্য ৩ জনকে ট্যাক্সকার্ড দেওয়া হবে।  কোম্পানি পর্যায়ে ৫০টি  কোম্পানি করদাতা ট্যাক্সকার্ডের ক্ষেত্রে ব্যাংকিংয়ে ৪ অব্যাংকিংয়ে ৪ টেলিকমিউনিকেশনে ১ প্রকৌশলে ৩ খাদ্য ও আনুষঙ্গিক ৩ জ্বালানি ৩ পাটে ৩ স্পিনিংয়ে ৫ ওষুধে ৪ প্রিন্ট ও ইলেকট্রনিক ৪ রিয়েল স্টেট ৩ তৈরি পোশাক ৭ চামড়াশিল্পে ২ অন্যান্য ক্ষেত্রে ৪ জন করদাতা কার্ড পাবেন।  অন্যান্য শ্রেণিতে ১১  মন্ত্রিপরিষদ সচিব বলেন অন্যান্য করদাতা শ্রেণিতে ফার্ম ৪ স্থানীয় কর্তৃপক্ষ ১ ব্যক্তিসংঘ ২ অন্যান্য ৪ মিলে ১১ জনকে ট্যাক্সকার্ড দেওয়া হবে।  মন্ত্রিপরিষদ সচিব বলেন মন্ত্রিসভা অর্থমন্ত্রীকে অথরাইজড করেছেন। যদি প্রয়োজন মনে করে এনবিআর অর্থমন্ত্রীর পরামর্শে এটা ট্যাক্সকার্ডের সংখ্যা বাড়াতে পারবেন।  ট্যাক্সকার্ডধারীদের সুবিধার কথা জানিয়ে মন্ত্রিপরিষদ সচিব বলেন বিভিন্ন জাতীয় অনুষ্ঠানে আমন্ত্রণ পাবেন। বিমান রেলপথ ও জলপথে সরকারি যানবাহনে টিকিট প্রাপ্তিতে অগ্রাধিকার পাবেন। বিমানবন্দরে সিআইপি লাউঞ্জ ব্যবহার করার সুযোগ পাবেন। স্টার হোটেলে বুকিংয়ে অগ্রাধিকার পাবেন। ট্যাক্সকার্ডধারীদের স্ত্রী বা স্বামী নির্ভরশীল পুত্রকন্যা ও নিজের চিকিত্সার জন্য সরকারি হাসপাতালে কেবিন সুবিধা পাবেন।  এদিকে মন্ত্রিসভায় বাংলাদেশ গম ও ভুট্টা গবেষণা ইনস্টিটিউট আইন২০১৬ এবং বাংলাদেশ পাট গবেষণা ইনস্টিটিউট আইনের খসড়া অনুমোদন দেয়া হয়। এছাড়া ইংল্যান্ডের বিরুদ্ধে টেস্ট ক্রিকেটে জয়লাভ করায় বাংলাদেশ ক্রিকেট দলকে মন্ত্রিসভায় অভিনন্দন জানানো হয়। ইত্তেফাকএএন