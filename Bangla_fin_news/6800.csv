Serial,Title,Date,Author,News
6800,ডিএসইর লেনদেন আড়াই শ কোটি টাকা,2015-01-18,ইত্তেফাক রিপোর্ট,পুঁজিবাজারে ফের সূচকের দরপতন ও লেনদেন তলানিতে নেমে আসছে। রবিবার ঢাকা স্টক এক্সচেঞ্জে ডিএসই সূচক কমেছে ৩৮ পয়েন্ট। আর লেনদেন নেমে এসেছে আড়াই শ কোটি টাকায়। একই প্রবণতা দেখা গেছে চট্টগ্রাম স্টক এক্সচেঞ্জেও সিএসই। বাজার সংশ্লিষ্টরা বলছেন রাজনৈতিক অস্থিতিশীলতার কারণে বিনিয়োগকারীরা বিনিয়োগে আস্থা পাচ্ছেন না। ফলে অনেকেই বিনিয়োগের ক্ষেত্রে সতর্ক অবস্থান করছেন।এ জন্য পুঁজিবাজারের লেনদেন কমে যাচ্ছে। তথ্যে দেখা গেছে রবিবার ডিএসইর ব্রড ইনডেক্স ডিএসইএক্স ৩৮ পয়েন্ট কমে ৪ হাজার ৯১৭ পয়েন্টে দাঁড়িয়েছে। আর ডিএস৩০ মূল্যসূচক ১৮ পয়েন্ট কমে ১ হাজার ৮২০ পয়েন্টে দাঁড়িয়েছে। ডিএসইতে মোট লেনদেন হয়েছে ২৫১ কোটি ৪৪ লাখ টাকা। যা আগের দিনের চেয়ে ৭৯ কোটি ৬৩ লাখ টাকা কম। লেনদেনকৃত ৩০৬টি কোম্পানির মধ্যে দাম বেড়েছে ৪৯টির কমেছে ২২৩টির এবং অপরিবর্তিত রয়েছে ৩৪টি কোম্পানির শেয়ারের। অপর দিকে চট্টগ্রাম স্টক এক্সচেঞ্জের সিএসই সার্বিক মূল্য সূচক আগের দিনের চেয়ে ১২০ পয়েন্ট কমে ১৫ হাজার ৮০ পয়েন্টে দাঁড়িয়েছে। লেনদেন হয়েছে ১৬ কোটি ১৪ লাখ টাকা। যা আগের কর্মদিবসের চেয়ে ৬ কোটি টাকা কম। লেনদেনকৃত ২২৬টি কোম্পানির মধ্যে দাম বেড়েছে ৪৪টির কমেছে ১৫৯টির এবং অপরিবর্তিত রয়েছে ২৩টি কোম্পানির শেয়ারের। ডিএসই জানিয়েছে প্রাথমিক গণপ্রস্তাব আইপিও সংক্রান্ত সব প্রক্রিয়া শেষ হওয়ায় আগামী ২১ বুধবার থেকে দেশের উভয় পুঁজিবাজারে সি অ্যান্ড এ টেক্সটাইলের শেয়ার লেনদেন শুরু হবে। গত ৬ জানুয়ারি এ কোম্পানিকে ডিএসইর পরিচালনা পর্ষদ তালিকাভুক্তির অনুমোদন দেয়। কোম্পানিটি আইপিওর মাধ্যমে ৪৫ কোটি টাকা মূলধন উত্তোলন করেছে। এ ছাড়া আজ সোমবার থেকে দেশের উভয় পুঁজিবাজারে ন্যাশনাল ফিড মিলসের শেয়ার লেনদেন শুরু হবে।