Serial,Title,Date,Author,News
2053,বর্ধিত মেয়াদে কাজে যোগ দিলেন গভর্নর ফজলে কবির,2020-07-16,ইত্তেফাক রিপোর্ট,বাংলাদেশ ব্যাংকের গভর্নর হিসেবে কাজে যোগ দিয়েছেন ফজলে কবির। বুধবার অর্থ মন্ত্রণালয়ের আর্থিক প্রতিষ্ঠান বিভাগ থেকে প্রজ্ঞাপন জারির পর বৃহস্পতিবার তিনি কাজে যোগ দেন।এর আগে আইন করে গভর্নর পদের বয়সের সংশোধন করা হয়। বুধবার দেওয়া প্রজ্ঞাপনে বলা হয় ৬৭ বছর বয়স পর্যন্ত ফজলে কবির গভর্নর থাকবেন।রিজার্ভ চুরির ঘটনায় ২০১৬ সালের ১৫ মার্চ তৎকালীন গভর্নর ড. আতিউর রহমান পদত্যাগ করলে তাড়াহুড়ো করে পরদিনই ফজলে কবিরকে চার বছরের জন্য বাংলাদেশ ব্যাংকের ১১তম গভর্নর হিসেবে নিয়োগ দেয় সরকার। একই বছরের ২০ মার্চ তিনি গভর্নরের দায়িত্ব গ্রহণ করেন। সে হিসেবে গত ১৯ মার্চ তার চাকরির মেয়াদ শেষ হওয়ার কথা ছিল।আরো পড়ুন  ...ঈদের ছুটিতে গণপরিবহন চলবে  সড়ক পরিবহন ও সেতুমন্ত্রীএর আগেই ফেব্রুয়ারি মাসে তিন মাসের জন্য মেয়াদ বাড়ায় সরকার। আর ফজলে কবিরের ৬৫ বছর বয়স শেষ হয় গত ৩ জুলাই। তার আগেই মে মাস থেকে শুরু হয় গভর্নর পদের মেয়াদ দুই বছর বাড়িয়ে বাংলাদেশ ব্যাংক অর্ডার সংশোধনের কাজ। মন্ত্রীসভা ঠিক সময়ে অনুমোদন করলেও সংসদে বিল আকারে তা আর যথাসময়ে উপস্থাপিত হয়নি। সংসদ ৮ জুলাই পর্যন্ত মুলতবি ছিল। ফলে বিল পাশ হয় ৯ জুলাই। গত বুধবার প্রজ্ঞাপন জারির পর বৃহস্পতিবার কাজে যোগ দিয়েছেন তিনি।ইত্তেফাকইউবি