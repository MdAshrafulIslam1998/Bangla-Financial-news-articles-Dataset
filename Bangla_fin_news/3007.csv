Serial,Title,Date,Author,News
3007,বিদেশি চাকরির খবর দেবে বিডিজবসের ‘বিদেশ জবস’,2019-04-28,অনলাইন ডেস্ক,চাকরীর জন্য বিদেশে যেতে ইচ্ছুক কর্মীদের জন্য চালু হল নতুন চাকরীর ওয়েবসাইট ও মোবাইল অ্যাপ বিদেশ জবস্। রবিবার রাজধানীর একটি হোটেলে জাঁকজমকপূর্ণ অনুষ্ঠানে নতুন এ চাকরীর ওয়েবসাইট ও মোবাইল অ্যাপ এর উদ্বোধন করা হয়। বিডিজবস ডট কম এবং জাতিসংঘের অঙ্গ প্রতিষ্ঠান ইন্টারন্যাশনাল অরগানাইজেশন ফর মাইগ্রেশন আইওএম এর যৌথ উদ্যোগে এবং প্রবাসী কল্যাণ মন্ত্রণালয় ও ব্যুরো অব ম্যানপাওয়ার এমপ্লয়মেন্ট এন্ড ট্রেইনিংয়ের তত্ত্বাবধানে এ ওয়েবসাইট ও অ্যাপটি নির্মাণ করা হয়েছে।উদ্বোধনী অনুষ্ঠানে বিডিজবস ডট কমের প্রধান নির্বাহী জনাব ফাহিম মাশরুর বলেন বিদেশে চাকরী প্রার্থীরা যাতে নিরাপদে এবং স্বাচ্ছন্দ্যে বিদেশ যেতে পারে তারা যেন কোন প্রকার প্রতারণার শিকার না হয় সেই প্রচেষ্টা থেকেই বিডিজবস ডট কম এ উদ্যোগের সঙ্গে সম্পৃক্ত হয়েছে।আইওএম এর ডেপুটি মিশন প্রধান শ্যারন ডিমানশ্ জানান আশা করি এই জব সাইটের মাধ্যমে বিদেশগামী কর্মীরা সময়মত বিদেশে চাকরীর সঠিক তথ্য পাবে এবং কোন প্রকার বিভ্রান্তিতে পড়বে না।এ সময় প্রবাসী কল্যাণ ও বৈদেশিক কর্মসংস্থান মন্ত্রণালয়ের যুগ্ম সচিব নাসরিন জাহান বলেন কর্মীরা যেন কম খরচে ও নিরাপদে বিদেশে যেতে পারে তারা যেন কোনও ভাবে প্রতারণার ফাঁদে না পড়ে সে ব্যাপারে তার মন্ত্রণালয় তৎপর। মন্ত্রণালয় এ খাতের সবাইকে জবাবদিহীতা নিশ্চিত করার ব্যাপারে কাজ করে যাচ্ছে। তিনি বিদেশ জবস্ এর জন্য শুভ কামনা জানান।উল্লেখ্য সঠিক তথ্যের অভাবে বিদেশ যাওয়ার ক্ষেত্রে নানারকম প্রতিকূলতার মুখোমুখি হন বিদেশগামী কর্মীরা। অনেক ক্ষেত্রে তারা প্রতারণার শিকার হন এবং বিদেশে যেতে পারেন না। অনেকে আবার বিদেশের মাটিতে পৌঁছাতে পারলেও প্রক্রিয়াগত ত্রুটির কারণে নানা প্রতিবন্ধকতার মুখোমুখি হন। এই সমস্যা সমাধানে বিদেশ জবস্ শুধুমাত্র সরকার কর্তৃক অনুমোদিত রিক্রুটিং এজেন্টদের দেওয়া বিদেশে চাকরীর বিজ্ঞাপন গুলো প্রকাশ করবে। চাকরী প্রার্থীদের আবেদন পত্রগুলো সরাসরি মূল রিক্রুটিং এজেন্টদের কাছে চলে যাবে। ফলে চাকরী প্রার্থীদের যেমন প্রতারিত হওয়ার সম্ভাবনা থাকবে না আবার রিক্রুটিং এজেন্টরাও অল্প সময়ে তাদের প্রয়োজনীয় দক্ষতা সম্পন্ন লোকবল খুঁজে পাবেন।ইত্তেফাকজেডএইচডি