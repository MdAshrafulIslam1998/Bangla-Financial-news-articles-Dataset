Serial,Title,Date,Author,News
1181,বৃহস্পতিবার থেকে নতুন নিয়মে ব্যাংকের লেনদেন,2021-06-27,ইত্তেফাক অনলাইন ডেস্ক,করোনাভাইরাসের সংক্রমণ রোধে ঘোষিত লকডাউনেও সীমিত আকারে ব্যাংক খোলা থাকবে। আগামী তিন দিন ব্যাংকিং কার্যক্রম আগের নিয়মে চললেও ১ জুলাই থেকে নতুন নিয়মে হবে ব্যাংক লেনদেন।রবিববার ২৭ জুন বাংলাদেশ ব্যাংকের মুখপাত্র ও নির্বাহী পরিচালক মো. সিরাজুল ইসলাম এ তথ্য জানান।তিনি বলেন ৩০ জুন পর্যন্ত আগের নিয়মেই চলবে ব্যাংকিং কার্যক্রম। ১ জুলাই থেকে নতুন নিয়মে ব্যাংকের লেনদেন হবে। বাংলাদেশ ব্যাংক এ সংক্রান্ত সার্কুলার জারি করবে।  করোনাভাইরাসের সংক্রমণ বেড়ে যাওয়ায় আগামীকাল সোমবার থেকে ফের লকডাউনের ঘোষণা দিয়েছে সরকার। প্রথম তিনদিন কিছুটা শিথিলতা থাকলেও ১ জুলাই থেকে দেশব্যাপী সর্বাত্মক লকডাউন শুরু হবে। সর্বাত্মক এ লকডাউনেও শিল্প কলকারখানা খোলা থাকবে। এই সময়ে রপ্তানিমুখী কার্যক্রম সচল রাখার স্বার্থে ব্যাংকিং সেবা খোলা রাখা হবে।এর আগে রবিববার বিকেলে মন্ত্রিপরিষদ বিভাগ থেকে লকডাউন সংক্রান্ত প্রজ্ঞাপন জারি করা হয়। এতে বলা হয়েছে করোনাভাইরাসের সংক্রমণের বর্তমান পরিস্থিতি বিবেচনায় আগের সব বিধিনিষেধ ও কার্যক্রমের ধারাবাহিকতায় কিছু শর্তাবলী সংযুক্ত করে ২৮ জুন সকাল ৬টা থেকে থেকে ১ জুলাই সকাল ৬টা পর্যন্ত বিধিনিষেধ আরোপ করা হলো।ইত্তেফাকএনএ