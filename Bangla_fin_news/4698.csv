Serial,Title,Date,Author,News
4698,আফ্রিকাবাসীর দৃষ্টি কেড়েছে ওয়ালটন,2016-11-08,অনলাইন ডেস্ক,নাইজেরিয়ার লাগোস আন্তর্জাতিক বাণিজ্য মেলায় আফ্রিকাবাসীর মন কেড়েছে দেশি ব্র্যান্ড ওয়ালটনের পণ্য।  মেলায় আগত ব্যবসায়ী সাধারণ ক্রেতা থেকে শুরু করে গণমাধ্যমগুলোর দৃষ্টি এখন ওয়ালটন প্যাভিলিয়নে। দামে সাশ্রয়ী গুণগত উচ্চমানের ওয়ালটন পণ্যের প্রতি আস্থাশীল আফ্রিকাবাসী।  নাইজেরিয়ার অন্যতম বাণিজ্যিক ও শিল্পনগরী লাগোসে গত শুক্রবার শুরু হয়েছে আফ্রিকা মহাদেশের সর্ববৃহৎ এই আন্তর্জাতিক বাণিজ্য মেলা। মেলায় অংশ নিয়েছে বাংলাদেশের শীর্ষ ইলেকট্রনিক্স ও ইলেকট্রিক্যাল এ্যাপ্লায়েন্সেস প্রস্তুতকারি প্রতিষ্ঠান ওয়ালটন। বাংলাদেশি কোনো কোম্পানি হিসেবে ওয়ালটনই প্রথমবারের মতো অংশ নিয়েছে আফ্রিকা অঞ্চলের এই সর্ববৃহৎ মেলায়। মেইড ইন বাংলাদেশ খ্যাত বিশ্বমানের প্রযুক্তি পণ্য আফ্রিকার বাজারে তুলে ধরেছে দেশের ইলেকট্রনিক্স জায়ান্ট ওয়ালটন। যা ইতোমধ্যে আন্তর্জাতিক এই মেলার অন্যতম আকর্ষণে পরিণত হয়েছে।  উল্লেখ্য পজিশনিং দি নাইজেরিয়ান ইকোনমি ফর ডাইভারসিফিকেশন এন্ড সাসটেইন্যাবল গ্রোথ থিমে আফ্রিকার বৃহৎ অর্থনীতির দেশ নাইজেরিয়ার লাগোস শহরের তাফাওয়া বালিওয়া স্কয়ারে ৪০ হাজার বর্গমিটার জায়গা জুড়ে চলছে ১০ দিনের ৩০তম আন্তর্জাতিক বাণিজ্য মেলা২০১৬। দেশটির ফেডারেল এবং দি স্টেট গভার্নমেন্টসএর সার্বিক সহযোগিতায় লাগোস চেম্বার অফ কমার্স এন্ড ইন্ডাস্ট্রি ১৯৮১ সাল থেকে এই মেলার আয়োজন করে আসছে। নাইজেরিয়া তথা সমগ্র আফ্রিকার বাজার সম্প্রসারণের এক শীর্ষ ও অত্যন্ত জনপ্রিয় সেতুবন্ধন হিসেবে গণ্য হয়ে আসছে আন্তর্জাতিক এই মেলাটি। আফ্রিকা মহাদেশসহ বিশ্বের অন্যান্য দেশ থেকে প্রতিদিন প্রায় ৫ লাখ ক্রেতাদর্শণার্থীর সমাগম হয় এই মেলায়। বাংলাদেশ থেকে একমাত্র অংশগ্রহণকারী প্রতিষ্ঠান ওয়ালটন। মেলায় ১০০ বর্গমিটার জায়গা জুড়ে স্থাপন করা হয়েছে ওয়ালটন প্যাভিলিয়ন। যেখানে বিশ্বের সর্বাধুনিক প্রযুক্তিতে তৈরি ওয়ালটন ব্র্যান্ডের রেফ্রিজারেটর এলইডি টিভি ল্যাপটপ ইনডাকসন কুকার এলইডি বাল্ব মোবাইল ফোনসহ অন্যান্য হোম ও ইলেকট্রিক্যাল এ্যাপ্লায়েন্সেস প্রদর্শন করা হচ্ছে।  উদ্বোধনের দিন থেকেই সকলের দৃষ্টি কেড়েছে সুদৃশ্য ওয়ালটন প্যাভিলিয়ন। আর প্যাভিলিয়নে এসে ওয়ালটন পণ্যের উচ্চ প্রযুক্তি ও গুণগতমান দেখে সকলেই মুগ্ধ হচ্ছেন। বিশেষ করে ওয়ালটন ব্র্যান্ডের ইন্টেলিজেন্ট ইনভার্টার প্রযুক্তির ননফ্রস্ট ফ্রিজের নিঁখুত ফিনিশিং এবং অন্যান্য গ্লোবাল ব্র্যান্ডের তুলনায় সাশ্রয়ী মূল্যের কারণে বিশ্বের অন্যান্য ব্র্যান্ডের তুলনায় সহজেই ক্রেতা আকর্ষণে সক্ষম হয়েছে।  মেলা উপলক্ষ্যে এখন নাইজেরিয়াতে রয়েছেন ওয়ালটন গ্রুপের পরিচালক এসএম মাহবুবুল আলম খালিদসহ আন্তর্জাতিক বিপণন বিভাগের ঊর্ধ্বতন কর্মকর্তারা। এছাড়াও রয়েছেন নাইজেরিয়াতে ওয়ালটন পণ্যের আমদানিকারক নুনে ডেভিড জনসন ওগবু নুদুবুইসি আনাছুসি এবং মাদাম এনগোজি এজেনওয়া।  মেলায় অংশগ্রহণ প্রসঙ্গে এসএম মাহবুবুল আলম খালিদ বলেন বাংলাদেশের বাজারে গ্রাহকপ্রিয়তার শীর্ষে ওয়ালটন। ওয়ালটনের বর্তমান লক্ষ্য আন্তর্জাতিক বাজারেও অন্যতম শীর্ষস্থান অর্জন। লক্ষ্য পূরণে ওয়ালটন ইতোমধ্যে সফলতা অর্জন করেছে। বাজার সম্প্রসারণ কার্যক্রম অব্যাহত রয়েছে।  ওয়ালটন পণ্যের আমদানিকারক নুনে ডেভিড বলেন নাইজেরিয়াতে ওয়ালটন পণ্যের প্রবেশ আফ্রিকার ইলেকট্রনিক্স পণ্যের বাজারের জন্য এক বিশাল উন্নয়ন। সর্বাধুনিক প্রযুক্তি সাশ্রয়ী মূল্য ও বিশ্বমানসম্পন্ন হওয়ায় নাইজেরিয়ার ক্রেতাদের কাছে ওয়ালটন পণ্যের ভালো গ্রহনযোগ্যতা রয়েছে।  মেলায় ওয়ালটন প্যাভিলিয়নে নাইজেরিয়াতে বসবাসরত বাংলাদেশি প্রবাসী ব্যবসায়ী এবং আশা মাইক্রোফাইন্যান্স ব্যাংক লিমিটেডের ব্যবস্থাপনা পরিচালক মো. আমিনুল হক ভূঁইয়া বলেন ওয়ালটনকে এই মেলায় দেখে আমি খুবই গর্ববোধ করছি।  নাইজেরিয়ায় দীর্ঘদিনের ব্যবসায়িক অভিজ্ঞতা থেকে তিনি বলেন বিশ্ব মানসম্পন্ন এবং দামে সাশ্রয়ী হওয়ায় ওয়ালটন পণ্য পূর্ব আফ্রিকার বাজারে খুব ভালো সাড়া পাবে।  মেলায় আন্তর্জাতিক বিপণন বিভাগের প্রধান রকিবুল ইসলাম রাকিব বলেন ওয়ালটন পণ্য ইতিমধ্যে নাইজেরিয়াতে রপ্তানি হচ্ছে। এবার আমাদের লক্ষ্য প্রতিবেশী বেনিন টোগো ক্যামেরুন ঘানা চাঁদ মালি উগান্ডা ও বুরকিনা ফাসোতে বাজার সম্প্রসারণ করা।  ইত্তেফাকইউবি