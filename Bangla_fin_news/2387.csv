Serial,Title,Date,Author,News
2387,ডাকঘর সঞ্চয় স্কিমের সুদ আগের মতোই থাকবে অর্থমন্ত্রী,2020-02-27,ইত্তেফাক রিপোর্ট,অর্থমন্ত্রী আ হ ম মুস্তফা কামাল বলেছেন দেশের সব ডাকঘর অটোমেশন করার পর আগামী ১৭ মার্চ থেকে ডাকঘর সঞ্চয় স্কিমের সুদহার আগে অবস্থায় ফিরিয়ে নেওয়া হবে। তিনি বলেন অটোমেশন প্রক্রিয়ার পর ডাকঘর সঞ্চয় স্কিম ২ লাখের বেশি হলে তাদের জন্য টিআইএন নম্বর বাধ্যতামূলক করা হবে। সেদিন থেকে ডাকঘর সঞ্চয় স্কিমের সুদের হার আগের মতো ১১ দশমিক ২৮ শতাংশে আবার ফিরে যাব। এ সিদ্ধান্ত প্রথম পর্যায়ে বাস্তবায়ন হবে জেলা পর্যায়ে এরপর উপজেলা পর্যায়ে। গতকাল বুধবার সচিবালয়ে মন্ত্রিপরিষদ বিভাগের সম্মেলন কক্ষে সরকারি ক্রয় সংক্রান্ত মন্ত্রিসভা কমিটির বৈঠক শেষে সাংবাদিকদের প্রশ্নের জবাবে তিনি এ কথা বলেন। অর্থমন্ত্রী বলেন ব্যাংকের মাধ্যমে সঞ্চয়পত্র কেনার ক্ষেত্রে অটোমেশন সম্পন্ন হয়েছে। তাই এখানে অপব্যবহারের সুযোগ নেই। কিন্তু ডাকঘরে অটোমেশন নেই। সেখানে অপব্যবহারের সুযোগ রয়েছে। এজন্য সুদের হার বেশি হওয়ায় অনেক ধনী এখানে এসেছে। তাই সাময়িক সময়ের জন্য এ স্কিমে সুদহার কমানো হয়েছে।সাম্প্রতিক সময়ে গণমাধ্যমে ব্যাংক কমিশন গঠনের সংবাদ প্রকাশের বিষয়ে অর্থমন্ত্রী বলেন বলে দেওয়া হলো ব্যাংক কমিশন গঠন করা হয়ে গেছে। কমিশনের চেয়ারম্যানের নামও বলে দেওয়া হলো এগুলো তো ঠিক নয়। এভাবে একটার পর একটা জটিলতা চলছে। ব্যাংক কমিশন করব অবশ্যই করব। তবে এজন্য সময় লাগবে। অপর এক প্রশ্নের জবাবে অর্থমন্ত্রী বলেন অ্যাসেট ম্যানেজমেন্ট কোম্পানি করব। তার জন্য বিভিন্ন ব্যাংকের চেয়ারম্যান এমডিদের মতামত নিচ্ছি।অর্থমন্ত্রীর সভাপতিত্বে গতকাল সরকারি ক্রয় সংক্রান্ত মন্ত্রিসভা কমিটির বৈঠক অনুষ্ঠিত হয়। এ বিষয়ে তিনি বলেন মোট সাতটি ক্রয় প্রস্তাব অনুমোদন দেওয়া হয়েছে। এরমধ্যে সড়ক ও জনপদ অধিদপ্তরের আওতায় টোল প্লাজা অটোমেশন প্রকল্প রয়েছে। সড়ক ও জনপদ অধিদপ্তরের আওতায় ধলেশ্বরীতে কম্পিউটারাইজড টোল প্লাজা করা হবে।ইত্তেফাকজেডএইচ