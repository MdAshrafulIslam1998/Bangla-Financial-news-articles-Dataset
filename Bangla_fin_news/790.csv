Serial,Title,Date,Author,News
790,শেষ ঘণ্টায় ঘুরে দাঁড়ালো পুঁজিবাজার,2021-10-21,ইত্তেফাক অনলাইন ডেস্ক,দিনের শেষ ঘণ্টায় সূচকের উত্থানে ঘুরে দাঁড়িয়েছে দেশের পুঁজিবাজার। টানা সাত কার্যদিবস পর সপ্তাহের শেষ দিন বৃহস্পতিবার ২১ অক্টোবর দেশের প্রধান পুঁজিবাজার ঢাকা স্টক এক্সচেঞ্জের ডিএসই প্রধান সূচক বেড়েছে ৫৫ পয়েন্ট। অপর পুঁজিবাজার চট্টগ্রাম স্টক এক্সচেঞ্জের সিএসই সূচক বেড়েছে ১৭৩ পয়েন্ট।ডিএসই ও সিএসইর তথ্য অনুযায়ী বৃহস্পতিবার সূচকের ঊর্ধ্বমুখী প্রবণতার মধ্য দিয়ে দিনের লেনদেন শুরু হয়। তবে মাত্র ১০ মিনিট স্থায়ী হয় সূচক বৃদ্ধির এ ধারা। এরপর শেয়ার বিক্রির চাপে শুরু হয় সূচক পতন। দুপুর দেড়টার শুরু হয় সূচকের উত্থান। মাত্র এক ঘণ্টায় ডিএসই সূচক বাড়ে ৮০ পয়েন্ট।  বৃহস্পতিবার ডিএসইতে লেনদেন হওয়া ৩৭৪ প্রতিষ্ঠানের ২৭ কোটি ২৯ লাখ ৫৫ হাজার ৭৬০টি শেয়ার হাতবদল হয়েছে। লেনদেন করা ৩৭৪ প্রতিষ্ঠানের মধ্যে ১৭৯টির শেয়ারের দাম কমেছে বেড়েছে ১৫৩টির। আর অপরিবর্তিত ছিল ৪২টির।অপর পুঁজিবাজার চট্টগ্রাম স্টক এক্সচেঞ্জের সিএসই সার্বিক সূচক সিএএসপিআই ১৭৩ পয়েন্ট বেড়ে ২০ হাজার ৬৯৪ পয়েন্টে দাঁড়িয়েছে। সিএসইতে লেনদেন করা ২৬৭টি প্রতিষ্ঠানের মধ্যে ১১৪টির শেয়ারের দাম বেড়েছে কমেছে ১২৪টির। অপরিবর্তিত রয়েছে ৩০টির শেয়ারের দাম।ইত্তেফাকইউবি