Serial,Title,Date,Author,News
5782,ট্যাক্স কার্ড পাচ্ছেন ২০ করদাতা,2015-09-08,অনলাইন ডেস্ক,চলতি বছরের সেরা ২০ করদাতা ব্যক্তি ও প্রতিষ্ঠানকে টেক্সকার্ড দেয়া হচ্ছে। ২০১৪১৫ করবর্ষের ভিত্তিতে সর্বোচ্চ ওই করদাতার নামের তালিকা চূড়ান্ত করা হয়।  সর্বোচ্চ ২০ করদাতার মধ্যে ১০টি কোম্পানি ও ১০ ব্যক্তির নাম উল্লেখ করা হয়। আগামী ১৬ সেপ্টেম্বর জাতীয় আয়কর দিবসে সর্বোচ্চ ওই করদাতাদের হাতে ট্যাক্স কার্ড সম্মাননা তুলে দেয়ার কথা রয়েছে।  জাতীয় রাজস্ব বোর্ড এনবিআর সূত্র থেকে পাওয়া এক খবরে বিষয়টি নিশ্চিত হওয়া গেছে।  জানা গেছে জাতীয় ট্যাক্স কার্ড প্রদান নীতিমালা ২০১০ এর বিধান অনুযায়ী সর্বোচ্চ করদাতাদের নামের তালিকা চূড়ান্ত করে সম্প্রতি অভ্যন্তরীণ সম্পদ বিভাগের শাখা২ এর উপসচিব মো. আবদুল গফুর স্বাক্ষরিত এক প্রজ্ঞাপন ইস্যু করা হয়েছে। প্রজ্ঞাপনে সর্বোচ্চ করদাতা ব্যক্তি ও প্রতিষ্ঠানের নাম ইটিআইএন নম্বর কর অঞ্চল ও তাদের ঠিকানাসহ বর্ণনা দেয়া হয়েছে।  ২০০৯১০ করবর্ষে সর্বোচ্চ করদাতাদের প্রথমবারের মতো ট্যাক্স কার্ড দেয়া শুরু করে এনবিআর। এতে ব্যক্তি পর্যায়ের ১০ জন এবং করপোরেট প্রতিষ্ঠান পর্যায়ে ১০ কোম্পানিকে করদাতা ট্যাক্স কার্ড সম্মাননা দেয়ার বিধান চালু করা হয়।  এই ট্যাক্স কার্ডধারীরা জাতীয় অনুষ্ঠান পৌরসভা ও সিটি করপোরেশনের নাগরিক সংবর্ধনায় আমন্ত্রণ পাবেন। একই সঙ্গে বিমান রেলপথ ও জলপথে সরকারি যানবাহনে আসন সংরক্ষণে অগ্রাধিকার পাবেন তারা।