Serial,Title,Date,Author,News
5265,মূলধনের ভিত্তিতে ঝুঁকি ব্যবস্থাপনার নীতি বিএসইসি’র,2016-03-19,ইত্তেফাক রিপোর্ট,পুঁজিবাজার সংক্রান্ত ব্যবসার ক্ষেত্রে মূলধনের ভিত্তিতে ঝুঁকি ব্যবস্থাপনা সংক্রান্ত নীতি তৈরি করছে পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি। ইতোমধ্যে খসড়ানীতি তৈরি হয়েছে। চলতি বছরের মধ্যে এসংক্রান্ত নীতি প্রণয়ন ও বাস্তবায়ন করা হতে পারে বলে জানা গেছে। উন্নয়ন সহযোগী সংস্থা এশীয় উন্নয়ন ব্যাংকের এডিবি পরামর্শে এ কাজ করা হচ্ছে। শেয়ারবাজারের ঝুঁকি কমাতেই মূলধন পর্যাপ্ততা ভিত্তিক নীতি অনুসরণ করার উদ্যোগ নেয়া হচ্ছে।  বিএসইসি সূত্রে জানা গেছে বর্তমানে শেয়ারবাজারসংশ্লিষ্ট প্রতিষ্ঠানগুলোর জন্য ন্যূনতম মূলধনের শর্ত রয়েছে। তবে তা ছোট বা বড় সব প্রতিষ্ঠানের জন্য একই। নতুন নীতিমালায় এর পরিবর্তন হবে। নতুন নীতিমালায় ঝুঁকিভিত্তিক মূলধন সংরক্ষণ করতে হবে। এ নীতি বাস্তবায়ন হলে শেয়ারবাজারে ব্যবসারত বড় প্রতিষ্ঠানগুলোকে বর্তমানের তুলনায় অনেক বেশি মূলধন সংরক্ষণ করতে হবে। খসড়া নীতিতে ব্রোকারেজ হাউস স্টক ডিলার মার্চেন্ট ব্যাংক সম্পদ ব্যবস্থাপনা কোম্পানি এবং কাস্টডিয়ান সেবা প্রদানকারী প্রতিষ্ঠানগুলোর জন্য পৃথক মূলধন সংরক্ষণ নীতি প্রস্তাব করা হয়েছে।  এতে বলা হয়েছে ব্রোকারেজ হাউস বা মার্চেন্ট ব্যাংক গ্রাহকদের বিনিয়োগকারী হয়ে কতটুকু শেয়ার কেনাবেচা করতে পারবে বা কত টাকা পর্যন্ত মার্জিন ঋণ দিতে পারবে তা ওই প্রতিষ্ঠানের মূলধনের ওপর নির্ভর করবে।