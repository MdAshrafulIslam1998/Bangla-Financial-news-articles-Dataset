Serial,Title,Date,Author,News
2126,প্যাকেজ ঋণ বিতরণে তদারকি বাড়াচ্ছে কেন্দ্রীয় ব্যাংক,2020-06-22,অনলাইন ডেস্ক,করোনার প্রাদুর্ভাবের ক্ষতি কাটিয়ে উঠতে কটেজ অতিক্ষুদ্র ক্ষুদ্র ও মাঝারি সিএমএসএমই উদ্যোক্তাদের স্বল্প সুদে ঋণ দিতে ২০ হাজার কোটি টাকার প্রণোদনা প্যাকেজ ঘোষণা করেছে সরকার। এই প্যাকেজের আওতায় উদ্যোক্তারা ৪ শতাংশ সুদে ঋণ পাবেন। কিন্তু নানা জটিলতায় বাণিজ্যিক ব্যাংকগুলো ঋণ বিতরণ করছে না। তাই ঋণ বিতরণ বৃদ্ধির জন্য তদারকী বাড়ানোর সিদ্ধান্ত নিয়েছে কেন্দ্রীয় ব্যাংক। তদারকি বাড়ানোর উদ্দেশ্যে মাসিকভিত্তির পরিবর্তে পাক্ষিকভিত্তিতে ঋণ বিতরণের তথ্য জানাতে ব্যাংকগুলোকে নির্দেশ দেওয়া হয়েছে।আজ সোমবার এ সংক্রান্ত একটি সার্কুলার জারি করেছে কেন্দ্রীয় ব্যাংক।সার্কুলারে বলা হয়েছে ব্যাংক ও আর্থিক প্রতিষ্ঠানগুলো সিএমএসএমই খাতে প্রনোদনা প্যাকেজের ঋণ বিতরণে আশানুরুপ গতি আনতে সক্ষম হয়নি। তাই সার্বক্ষণিক তদারকীর স্বার্থে সিএমএসএমই খাতে ঋণ বিতরণ তদারকী আরও জোরদার করা আবশ্যক। এ জন্য এই প্যাকেজের ঋণ বিতরণ সংক্রান্ত তথ্য প্রতিমাসের পরিবর্তে পাক্ষিকভিত্তিতে পরবর্তী ৫ দিনের মধ্যে জানাতে হবে। অর্থাৎ প্রথম পাক্ষিকের তথ্য সংশ্লিষ্ট মাসের ২০ তারিখের মধ্যে এবং দ্বিতীয় পাক্ষিকের তথ্য পরবর্তী মাসের ৫ তারিখের মধ্যে জানাতে হবে।উল্লেখ্য করোনা মোকাবেলায় উদ্যোক্তাদের সহায়তা করতে প্রধানমন্ত্রী শেখ হাসিনা কর্তৃক ঘোষিত ২০ হাজার কোটি টাকার প্যাকেজের ১০ হাজার কোটি পুনঃঅর্থায়ন করবে কেন্দ্রীয় ব্যাংক। এই প্যাকেজ থেকে ক্ষতিগ্রস্থ উদ্যোক্তারা ৪ শতাংশ সুদে ঋণ পাবেন। তবে ব্যাংক সুদ পাবে ৯ শতাংশ। বাকী ৫ শতাংশ সুদ সরকার ভর্তৃকী দেবে। উদ্যোক্তারা অভিযোগ করে আসছেন কাগজপত্রসহ নানা জটিলতায় আবেদন করে তারা ঋণ পাচ্ছেন না। বাণিজ্যিক ব্যাংকের এমডিরা স্বীকার করেছেন বিভিন্ন প্রক্রিয়া সম্পন্ন করে ঋণ দিতে দেরি হচ্ছে। বাসসইত্তেফাককেকে