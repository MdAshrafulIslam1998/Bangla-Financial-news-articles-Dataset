Serial,Title,Date,Author,News
6026,কেন্দ্রীয় ব্যাংকের মতিঝিল ও চট্টগ্রামের ক্যাশ বিভাগ খোলা বুধবার,2015-07-14,ইত্তেফাক রিপোর্ট,ঈদুল ফিতর উপলক্ষে তৈরি পোশাক শিল্পে কর্মরত শ্রমিককর্মচারীদের বেতন বোনাস ও অন্যান্য ভাতাদি পরিশোধের জন্য পোশাক শিল্পঘন এলাকায় তফসিলি ব্যাংকের সংশ্লিষ্ট শাখা বুধবার খোলা থাকবে। এ জন্য কেন্দ্রীয় ব্যাংকের মতিঝিল ও চট্টগ্রাম অফিসের ক্যাশ বিভাগ খোলা থাকবে। মঙ্গলবার বাংলাদেশ ব্যাংকের এক প্রজ্ঞাপনে এ তথ্য জানানো হয়েছে।  প্রজ্ঞাপনে বলা হয়েছে ঈদুল ফিতরের আগে তৈরি শিল্পে কর্মরত শ্রমিক কর্মচারিদের বেতন বোনাস ও অন্যান্য ভাতাদি পরিশোধের সুবিধার্থে ঢাকা মহানগরী আশুলিয়া টঙ্গী গাজীপুর সাভার নারায়ণগঞ্জ ও চট্টগ্রামে অবস্থিত পোশাক শিল্প এলাকার তফসিলি ব্যাংকের কেবলমাত্র তৈরি পোশাক শিল্প সংশ্লিষ্ট শাখাসমূহ পর্যাপ্ত নিরাপত্তা নিশ্চিতকরণপূর্বক আজ বুধবার খোলা রাখার কথা বলা হয়েছে। আর বাণিজ্যিক ব্যাংকগুলোকে সহযোগিতা করার জন্য কেন্দ্রীয় ব্যাংকের মতিঝিল ও চট্টগ্রাম অফিসের ক্যাশ বিভাগ খোলা থাকবে। আজ সরকারি ছুটি হওয়ায় অফিসে যোগদানকারী ব্যাংক কর্মকর্তা কর্মচারিদেরকে যুক্তিসঙ্গত ভাতা প্রদানের জন্য প্রজ্ঞাপনে পরামর্শ দেয়া হয়।