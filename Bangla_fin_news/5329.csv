Serial,Title,Date,Author,News
5329,শনিবার ৩৬ জেলায় ব্যাংক খোলা,2016-02-18,অনলাইন ডেস্ক,ইউনিয়ন পরিষদ ইউপি নির্বাচনে প্রার্থীদের মনোনয়নপত্রের টাকা জমা দেয়ার সুবিধার্থে সংশ্লিষ্ট ৩৬টি জেলায় শনিবার সব ব্যাংক খোলা থাকবে।   বৃহস্পতিবার বাংলাদেশ ব্যাংকের পক্ষ থেকে এ সংক্রান্ত একটি প্রজ্ঞাপন জারি করে সব ব্যাংকের প্রধান নির্বাহী কর্মকর্তার কাছে পাঠানো হয়েছে।  বন্ধের দিন হওয়ায় ওই দিন ব্যাংকে যেসব কর্মকর্তাকর্মচারী দায়িত্ব পালন করবেন তাদের উপযুক্ত সম্মানী দেয়ারও নির্দেশনা দেয়া হয়েছে প্রজ্ঞাপনে।   আগামী ২২ মার্চ ওই ৩৬ জেলার ৭৩৯টি ইউনিয়ন পরিষদে নির্বাচন হবে। প্রথমে ৭৫২টিতে নির্বাচন হওয়ার কথা থাকলেও ১৩টি ইউপিতে নির্বাচন বাতিল করা হয়।