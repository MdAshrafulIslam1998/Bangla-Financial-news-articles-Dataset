Serial,Title,Date,Author,News
4178,ভ্যাটের হার কমানো কষ্টকর অর্থমন্ত্রী,2017-05-25,ইত্তেফাক রিপোর্ট,মূল্য সংযোজন করের মূসক বা ভ্যাট হার কমানো বেশ কষ্টকর বলে জানিয়েছেন অর্থমন্ত্রী আবুল মাল আবদুল মুহিত। এর কারণ ব্যাখ্যা করে তিনি বলেন এক শতাংশের বেশি কমানো হলে নতুন করে সফটওয়্যার পরিবর্তন করতে হবে। এ জন্য দুই মাস সময় লাগবে। ভ্যাট হার একাধিক হবে কি না জানতে চাইলে অর্থমন্ত্রী বলেন একাধিক হার পারবো না।   গতকাল বুধবার সন্ধ্যায় সচিবালয়ে জাপান আন্তর্জাতিক সহযোগিতা সংস্থার জাইকা সফররত প্রেসিডেন্ট শিনিচি কিতাওকার সঙ্গে অনুষ্ঠিত বৈঠকের পর সাংবাদিকদের তিনি এ কথা বলেন।  এর আগে বিভিন্ন সময়ে ভ্যাট হার কমানোর কথা জানান অর্থমন্ত্রী। এনবিআর এর এক হিসাব অনুযায়ী ভ্যাট হার ১৫ শতাংশ থেকে ১ শতাংশ কমালে বছরে ৮ হাজার কোটি টাকা এবং ৩ শতাংশ কমালে ২৪ হাজার কোটি টাকা রাজস্ব আয় কম হবে। এটা কীভাবে পুষিয়ে নেবেন এমন প্রশ্নের জবাবে অর্থমন্ত্রী বলেন এক শতাংশ কমানো হলে সম্ভব। তেমন কিছু করতে হবে না। এর চেয়ে বেশি কমাতে গেলে নতুন করে সফটওয়্যার করতে হবে। এ জন্য দুই মাস সময় লাগবে।  অর্থমন্ত্রী আরো বলেন এখন দেখছি যে ভ্যাট হার কমানো বেশ কষ্টকর হবে।  নতুন আইনে ৩০ লাখ টাকা পর্যন্ত টার্নওভার বার্ষিক বিক্রি ভ্যাটমুক্ত। ৩০ লাখ টাকা ৮০ লাখ টাকা পর্যন্ত টার্নওভারের ক্ষেত্রে ৩ শতাংশ টার্নওভার কর এবং ৮০ লাখ টাকার উপর টার্নওভারের ক্ষেত্রে ১৫ শতাংশ হারে ভ্যাট প্রযোজ্য। তবে ৮০ লাখ টাকার এ টার্নওভার সীমা বেড়ে দেড় কোটি টাকা হচ্ছে বলে জানা গেছে। এ বিষয়ে জানতে চাইলে অর্থমন্ত্রী বলেন এটা কত হবে জানি না। তবে ৮০ লাখ টাকার বেশি হলে অনেকেই ভ্যাটের আওতার বাইরে চলে যাবেন। ১ কোটি ৫০ লাখ টাকা করবো কি না নিশ্চিত নই। প্রধানমন্ত্রীর সঙ্গে আজ বৃহস্পতিবার ভ্যাট হার নিয়ে আলোচনা করবেন বলে জানান অর্থমন্ত্রী।  জাইকার সফররত প্রেসিডেন্টের সঙ্গে বৈঠকের বিষয়ে অর্থমন্ত্রী বলেন জাইকার প্রেসিডেন্ট আমাদের দেশে অনেক দিন পর আসলেন সাধারণত ভাইস প্রেসিডেন্ট আসেন। অর্থমন্ত্রী বলেন জাপান সরকার বাংলাদেশে নিরাপত্তা নিয়ে সতর্কতা দিয়েছিল এটা নিয়ে আলোচনা হয়েছে। আমরা এখনও জঙ্গি নির্মূলে কাজ করছি। বাংলাদেশের বর্তমান নিরাপত্তা ব্যবস্থা নিয়ে তারা সন্তোষ প্রকাশ করেছে। আশা করছি তারা সতর্কতা বার্তা তুলে নেবে।  ইত্তেফাকআনিসুর