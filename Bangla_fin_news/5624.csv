Serial,Title,Date,Author,News
5624,বিশ্বের সর্বোচ্চ শ্রদ্ধেয় ব্যক্তির শীর্ষে ম্যান্ডেলা নবম স্থানে ইউনূস,2015-10-29,অনলাইন ডেস্ক,বিশ্বের সর্বোচ্চ শ্রদ্ধেয় ব্যক্তিদের শীর্ষে রয়েছেন দক্ষিণ আফ্রিকার বর্ণবাদ বিরোধী নেতা ও দেশটির সাবেক প্রেসিডেন্ট নেলসন ম্যান্ডেলা। দ্বিতীয় সর্বোচ্চ শ্রদ্ধার পাত্র হলেন পোপ ফ্রান্সিস। আর এই তালিকার নবম স্থানে রয়েছে নোবেল পুরস্কার বিজয়ী বাংলাদেশি ড. মুহাম্মদ ইউনূস।  সম্প্রতি বিশ্ব অর্থনৈতিক ফোরামের ডব্লিউইএফ পরিচালিত গ্লোবাল শেপারস অ্যানুয়াল সার্ভে ২০১৫ শীর্ষক এক জরিপের ফলাফলে এ কথা বলা হয়েছে।  তাদের ভাষ্য অনুযায়ী ঐ জরিপে অংশ নিয়েছেন বিশ্বের সচেতন ১ হাজার ৮৪ জন মানুষ। বিশ্বের ১২৫টি দেশের ২৮৫টি শহরে এই জরিপ চালানো হয়।  জরিপে অংশগ্রহণকারীদের মধ্যে নেলসন ম্যান্ডেলার পক্ষে রায় দিয়েছেন শতকরা ২০ দশমিক এক ভাগ আর ড. মুহাম্মদ ইউনূসের পক্ষে সমর্থন দিয়েছেন শতকরা ৩ ভাগ মানুষ।  এ তালিকায় অন্য যারা রয়েছেন তারা হলেন তেলসা মটরসের প্রধান নির্বাহী এলন মাস্ক ৩য় ভারতের বৃটিশ বিরোধী আন্দোলনের নেতা মহাত্মা গান্ধী ৪র্থ মাইক্রোসফটের প্রতিষ্ঠাতা বিল গেটস ৫ম যুক্তরাষ্ট্রের প্রেসিডেন্ট বারাক ওবামা ৬ষ্ঠ ইংলিশ ব্যবসায়ী রিচার্ড ব্রানসন ৭ম অ্যাপলের প্রতিষ্ঠাতা স্টিভ জবস ৮ম ভারতের প্রধানমন্ত্রী নরেন্দ্র মোদি ১০ম ও যুক্তরাষ্ট্রের বিনিয়োগকারী ওয়ারেন বাফেট ১১তম।