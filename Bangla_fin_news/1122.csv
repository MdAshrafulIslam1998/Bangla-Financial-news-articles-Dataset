Serial,Title,Date,Author,News
1122,দেশের সর্বাধিক করোনা আক্রান্ত জেলায় বিসিআইর চিকিৎসা সরঞ্জাম প্রদান,2021-07-15,ইত্তেফাক অনলাইন ডেস্ক,দেশের সর্বাধিক আক্রান্ত খুলনা যশোর রংপুর এবং ফরিদপুর জেলা এবং এফবিসিসিআই প্রতিনিধিকে করোনা মহামারিমোকাবেলায় জরুরি চিকিৎসা সরঞ্জাম প্রদান করেছে বাংলাদেশ চেম্বার অব ইন্ডাস্ট্রিজ বিসিআই।বুধবার ১৪ জুলাই বিসিআই বোর্ডরুমে আয়োজিত এক অনুষ্ঠানে উক্ত জেলা প্রতিনিধিদের হাতে ১১৫ টি অক্সিজেন সিলিন্ডার ফুল সেট ৩টি হাইফ্লো ন্যাজাল ক্যানোলা ও ৫টি বাইপ্যাপ মেশিন ৭০০টি এনআরবি মাস্ক এবং ১০টি বাইপ্যাপ মাস্ক প্রদান করা হয়।এসময় বিসিআই ভারপ্রাপ্ত সভাপতি প্রীতি চক্রবর্তী বলেন বিসিআই সমগ্র বাংলাদেশ ব্যাপী সরকারি ও বেসরকারি উভয় খাতের সর্বপ্রকার শিল্পের প্রতিনিধিত্বকারী একক এবং একমাত্র জাতীয় শিল্প চেম্বার। বিসিআই দেশের শিল্প উদ্যোক্তা উন্নয়নে এবং স্থানীয় সকল শিল্পের সর্বপ্রকার প্রতিবন্ধকতা নিরসনে নীতি সহায়তা প্রদান করে আসছে। বর্তমান প্রেক্ষাপটে বিসিআই স্কিল ডেভেলপমেন্ট এর দিকে বেশি গুরুত্ব প্রদান করছে।তিনি বলেন বর্তমানে অব্যাহত করোনায় রোগী শনাক্তের ঊর্ধ্বগতিতে সরকারের পাশাপাশি বেসরকারী স্বাস্থ্যখাত এবং বিসিআই এই পরিস্থিতিকে সর্বোচ্চ বিবেচনায় রাখছে। বিগত কয়েকদিনে দৈনিক শনাক্ত এবং মৃত্যুর হার আশংকাজনকভাবে বাড়ছে। করোনায় রোগী শনাক্তের উর্ধ্বগতির কারণে দেশের বিভিন্ন অঞ্চলে অক্সিজেন ও জরুরি চিকিৎসা সরঞ্জামের চাহিদা ব্যাপক হারে বৃদ্ধি পাচ্ছে। বিসিআই করোনা মহামারীতে সরকারের পাশাপাশি দেশের জনগনের পাশে দাঁড়ানোর এই ক্ষুদ্র প্রয়াস গ্রহণ করেছে। আমরা বিশ্বাস করি দেশের সকল ব্যবসায়ী মহল তাদের নিজ নিজ অবস্থান থেকে সর্বাত্মক সহযোগিতা সম্প্রসারন করবে।তিনি আরো বলেন করোনা চিকিৎসা ব্যয়বহুল শুধু সরকারি হাসপাতাল সমূহে বর্তমান রোগী শনাক্তের ঊর্ধ্বগতিতে এই রোগের চিকিৎসার ভার সামলানো প্রায় অসম্ভব। দেশের দরিদ্র মানুষের চিকিৎসায় বেসরকারি হাসপাতাল সমূহে বিশেষ ব্যবস্থা গ্রহণ করা জরুরি। এরই ধারাবাহিকতায় আমি আমাদের পরিচালনাধীন ইউনিভার্সেল মেডিকেল কলেজ হাসপাতালে সাধারণ শয্যায় ২জন কোভিড১৯ আক্রান্ত দরিদ্র রোগীর জন্য বিনামূল্যে চিকিৎসা সেবা প্রদানের প্রতিশ্রুতি ব্যক্ত করছি এবং অন্যান্য বেসরকারি হাসপাতাল কর্তৃপক্ষের কাছেও অনুরোধ করবো তাদের নিজ নিজ অবস্থান থেকে দরিদ্র রোগীর সেবায় এগিয়ে আসে।বর্তমান পরিস্থিতি মোকাবেলায় দেশের সকল জনগনকে সরকার ঘোষিত স্বাস্থ্যবিধি মেনে চলার অনুরোধ জানাচ্ছি। সচেতন হোন নিজে সুস্থ থাকুন পরিবার ও দেশকে সুস্থ রাখুন। এই কঠিন পরিস্থিতিতে আমাদের সামান্য অসাবধানতায় জীবন মৃত্যুর তফাৎ ঘটায়। তাই আসুন প্রত্যেকে নিজ নিজ জায়গা থেকে সতর্ক হই বাসায় থাকি এবং অতি জরুরি প্রয়োজনে বের হলে অবশ্যই যথাযথভাবে স্বাস্থ্যবিধি মেনে চলি।ইত্তেফাকআরকে