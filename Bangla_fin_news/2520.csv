Serial,Title,Date,Author,News
2520,বাজারে নতুন পেঁয়াজ উঠলেও দাম কমছে না,2019-12-06,ইত্তেফাক রিপোর্ট,বাজারে এসেছে নতুন মৌসুমের দেশি পেঁয়াজ। এছাড়া গত ১৫ দিনে বাজারে আমদানি করা পেঁয়াজের সরবরাহও বেড়েছে। কিন্তু দাম কমার কোন লক্ষণই নেই নিত্যপ্রয়োজনীয় এই পণ্যটির। শুক্রবার রাজধানীর খুচরা বাজারে প্রতি কেজি পুরনো দেশি পেঁয়াজ ২৫০ থেকে ২৬০ টাকা নতুন দেশি পেঁয়াজ ১৮০ থেকে ২০০ টাকা ও আমদানিকৃত পেঁয়াজ ১৩০ থেকে ২৪০ টাকায় বিক্রি হচ্ছে। আমদানি পেঁয়াজের মধ্যে চীনা পেঁয়াজের দামটাই কেবল কম। বেশ বড় বড় আকারের এই পেঁয়াজের কেজি বিক্রি হচ্ছে ১৩০ থেকে ১৪০ টাকায়। সংশ্লিষ্টরা জানান গত কয়েকদিনে দেশের বাজারে মেঘনা সিটি ও এস আলম গ্রুপের কয়েক হাজার টন পেঁয়াজ এসেছে। সেসব পেঁয়াজ টিসিবির মাধ্যমে বাজারে বিক্রিও করা হচ্ছে। তবে তা প্রয়োজনের তুলনায় কম। একই অবস্থা নতুন দেশি পেঁয়াজের ক্ষেত্রেও।আরো পড়ুন  ... ...স্ট্যামফোর্ড শিক্ষার্থী রুম্পার মৃত্যু নিয়ে ধোঁয়াশা কাটেনিপেঁয়াজ আমদানিকারক নারায়ণ চন্দ্র বলেন এবার বন্যা ও বৃষ্টির কারণে নতুন দেশি পেঁয়াজ পুরোদমে বাজারে আসতে দেরি হচ্ছে। দেশের বিভিন্ন জায়গা থেকে কিছু কিছু পেঁয়াজ আসা শুরু হয়েছে। আশা করছি এ মাসের মধ্যে বাজারে দেশি পেঁয়াজ পুরোপুরি উঠবে। তখন দাম কমে আসবে।শীত মৌসুমের সবজির দামও বেশিপ্রতি বছর শীত মৌসুমের শুরু হতেই সবজির বাজারে ইতিবাচক প্রভাব পড়ে। দাম কমতে শুরু করে সবজির। কিন্তু এবার সব ধরনের সবজির দামই আকাশছোঁয়া। সপ্তাহের ব্যবধানে দুএকটি সবজির দাম কিছুটা কমলেও এখনো সবজির দাম বেশি।শুক্রবার রাজধানীর কাওরানবাজার শান্তিনগর ও তুরাগ এলাকার কয়েকটি বাজারে খোঁজ নিয়ে এইসব তথ্য পাওয়া যায়। নিত্যপ্রয়োজনীয় প্রায় সব পণ্যের এই দাম বৃদ্ধিতে বিপদে পড়েছে স্বল্প আয়ের মানুষ।ইত্তেফাকইউবি