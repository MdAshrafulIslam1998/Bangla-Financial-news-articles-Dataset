Serial,Title,Date,Author,News
1439,আজ ব্যাংকে লেনদেন ৩টা পর্যন্ত,2021-04-13,ইত্তেফাক অনলাইন ডেস্ক,করোনাভাইরাস পরিস্থিতির অবনতির কারণে আগামী ১৪ এপ্রিল সকাল ৬টা থেকে ২১ এপ্রিল মধ্যরাত পর্যন্ত আট দিনের জন্য নতুন বিধিনিষেধ আরোপ করে প্রজ্ঞাপন জারি করেছে সরকার। এসময় দেশের সব ব্যাংক ও আর্থিক প্রতিষ্ঠান বন্ধ থাকবে। এ সময় ব্যাংক শাখার পাশাপাশি আর্থিক সেবা দেওয়া ব্যাংকের সব উপশাখা বুথ ব্যাংকিং এজেন্ট ব্যাংকিং সেবাও বন্ধ থাকবে। তবে সার্বক্ষণিক খোলা থাকবে এটিএম ইন্টারনেট ব্যাংকিংসহ অনলাইন সব সেবা।  গতকাল সোমবার সন্ধ্যায় এ তথ্য জানান বাংলাদেশ ব্যাংকের নির্বাহী পরিচালক ও মুখপাত্র মো. সিরাজুল ইসলাম। আগামীকাল বুধবার থেকে যেহেতু ব্যাংক বন্ধ থাকবে তার আগে গ্রাহকদের সুবিধা নিশ্চিত করতে আজ মঙ্গলবার সকাল ১০টা থেকে বেলা ৩টা পর্যন্ত ব্যাংকের লেনদেন চলবে। গতকাল রাতে এই সিদ্ধান্ত নিয়েছে বাংলাদেশ ব্যাংক। এই কারণে আজ ব্যাংক খোলা থাকবে বিকেল পাঁচটা পর্যন্ত।ইত্তেফাককেকে