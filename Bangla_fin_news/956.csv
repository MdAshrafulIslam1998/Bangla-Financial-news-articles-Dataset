Serial,Title,Date,Author,News
956,প্রধান সূচক ৭০০০ পয়েন্টের মাইলফলক ছাড়ালো,2021-09-05,ইত্তেফাক রিপোর্ট,সূচকের বড় উত্থানের মধ্য দিয়ে সপ্তাহের প্রথম কার্যদিবস রবিবার দেশের পুঁজিবাজারে লেনদেন হয়েছে। তাতে দেশের প্রধান পুঁজিবাজার ঢাকা স্টক এক্সচেঞ্জে ডিএসই সূচক বেড়েছে ৭১ পয়েন্ট। আর ডিএসইর প্রধান সূচক ৭ হাজার ৫২ পয়েন্টে দাঁড়িয়েছে। যা ডিএসইর ইতিহাসে ১১ বছর সাত মাসের মধ্যে সর্বোচ্চ। ফলে টানা চারদিন পুঁজিবাজারে উত্থান হলো।বাজার পর্যালোচনায় দেখা গেছে রবিবার ব্যাংক আর্থিক প্রতিষ্ঠান প্রকৌশল বিদ্যুৎ ও জ্বালানি এবং ওষুধ ও রসায়ন খাতসহ অধিকাংশ খাতের শেয়ারের দাম বেড়েছে। এ উত্থানে বিনিয়োগকারীদের বাজার মূলধন ৫ হাজার ৫৬৮ কোটি ৭২ লাখ ৪৪ হাজার টাকা বেড়ে দাঁড়িয়েছে ৫ লাখ ৬৯ হাজার ২৮৪ কোটি ৩৬ লাখ ৬৭ হাজার টাকা।রবিবার ব্যাংক খাতের তালিকাভুক্ত ৩২টি কোম্পানির মধ্যে দাম বেড়েছে ২০টির কমেছে ৫টির। আর্থিক খাতের ২৩টি কোম্পানির মধ্যে দাম বেড়েছে ১৮টির কমেছে ৩টির আর অপরিবর্তিত আছে ২টি কোম্পানির শেয়ারের দাম। একই অবস্থায় লেনদেন হয়েছে প্রকৌশল বিদ্যুৎ ও জ্বালানি এবং খাদ্য ও আনুষঙ্গিক খাতের শেয়ারের দাম। এসব প্রতিষ্ঠানের শেয়ারের দাম বাড়ায় সূচক সাত হাজার পয়েন্ট অতিক্রম করেছে।  ডিএসইর তথ্য মতে রবিবার বাজারে মোট ৩৭৫টি প্রতিষ্ঠানের ৭১ কোটি ৭৯ লাখ ২৪ হাজার ৬৩৯টি শেয়ার হাত বদল হয়েছে। এর মধ্যে ২০৮টি প্রতিষ্ঠানের শেয়ারের দাম বেড়েছে কমেছে ১৩০টির এবং অপরিবর্তিত রয়েছে ৩৭টির। ডিএসইতে মোট লেনদেন হয়েছে ২ হাজার ৮৬ কোটি ৩৭ লাখ ৭৪ হাজার টাকা। আগের দিন লেনদেন হয়েছিল ২ হাজার ৪৭৪ কোটি ৩ লাখ ৪ হাজার টাকা। অর্থাৎ আগের দিনের চেয়ে লেনদেন কিছুটা বেড়েছে।বেশির ভাগ কোম্পানির শেয়ারের দাম বাড়ায় রবিবার ডিএসইর প্রধান সূচক ডিএসইএক্স আগের দিনের চেয়ে ৭১ দশমিক ৭৬ পয়েন্ট বেড়ে ৭ হাজার ৫২ পয়েন্টে দাঁড়িয়েছে। প্রধান সূচকের পাশাপাশি ডিএসইর অন্য সূচকগুলোর মধ্যে শরিয়াহ সূচক ১৯ পয়েন্ট বেড়ে ১ হাজার ৫২৮ পয়েন্টে এবং ডিএসই৩০ সূচক ৩৭ পয়েন্ট বেড়ে ২ হাজার ৫৩৩ পয়েন্টে অবস্থান করছে। সূচক মূলধনে নতুন রেকর্ড ১১ বছরের মধ্যে সর্বোচ্চ লেনদেন ....ডিএসইতে লেনদেনের শীর্ষে ছিল বেক্সিমকো লিমিটেড। দ্বিতীয় স্থানে ছিল লাফার্জহোলসিম লিমিটেড। এরপর সর্বোচ্চ লেনদেন হয়েছে বেক্সিমকো ফার্মার শেয়ার। এরপর যথাক্রমে ছিল লঙ্কাবাংলা ফাইন্যান্স ডরিন পাওয়ার শাইনপুকুর সিরামিক পাওয়ার গ্রিড আইএফআইসি ব্যাংক বাংলাদেশ শিপিং করপোরেশন লিমিটেড এবং জিপিএইচ ইস্পাত লিমিটেড।এদিকে চট্টগ্রাম স্টক এক্সচেঞ্জের সিএসই সার্বিক সূচক সিএএসপিআই ২৩৫ পয়েন্ট বেড়ে ২০ হাজার ৫৬৩ পয়েন্টে দাঁড়িয়েছে। সিএসইতে লেনদেন হওয়া ৩২৭টি প্রতিষ্ঠানের মধ্যে ১৯৮টির শেয়ারের দাম বেড়েছে। কমেছে ১০০টির এবং অপরিবর্তিত রয়েছে ২৯টি কোম্পানির শেয়ারের দাম। এ বাজারে লেনদেন হয়েছে ৯৫ কোটি ১৯ লাখ ৮৫ হাজার ১৯৯ টাকা। আগের দিন লেনদেন হয়েছিল ৮৮ কোটি ৩০ লাখ ৯ হাজার ৯০ টাকা।ইত্তেফাকইউবি