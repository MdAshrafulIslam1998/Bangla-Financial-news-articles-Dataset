Serial,Title,Date,Author,News
6064,আমজাদ খান চৌধুরীর মরদেহ দেশে আনা হবে রবিবার,2015-07-09,অনলাইন ডেস্ক,প্রাণআরএফএল গ্রুপের প্রতিষ্ঠাতা ও প্রধান নির্বাহী অবসরপ্রাপ্ত মেজর জেনারেল আমজাদ খান চৌধুরীর মরদেহ আগামী ১২ জুলাই রোববার যুক্তরাষ্ট্র থেকে দেশে আনা হবে। আমজাদ খানের পারিবারিক সূত্রে জানা গেছে সোমবার ঢাকায় সামরিক কবরস্থানে তাকে সমাহিত করা হবে।  এর আগে চিকিৎসাধীন অবস্থায় বাংলাদেশ সময় বুধবার সন্ধ্যা ৭টা ১৫ মিনিটে যুক্তরাষ্ট্রের নর্থ ক্যারোলিনায় ডিউক মেডিকেল হাসপাতালে শেষ নিঃশ্বাস ত্যাগ করেন এই বিশিষ্ট উদ্যোক্তা ও ব্যবসায়ী। তিনি দীর্ঘদিন যাবৎ ডায়াবেটিক ও হৃদরোগে ভুগছিলেন। তার বয়স হয়েছিল ৭৬ বছর। শারীরিক অসুস্থতার জন্যে একমাস যাবৎ তিনি যুক্তরাষ্ট্রের ওই হাসপাতালে চিকিৎসাধীন ছিলেন। আমজাদ খান চৌধুরী স্ত্রী দুই ছেলে দুই মেয়ে ও নাতিনাতনীসহ অসংখ্য গুণগ্রাহী রেখে গেছেন।  দেশের এই বিশিষ্ট ব্যাবসায়ীর মৃত্যুতে গভীর শোক প্রকাশ করেছেন রাষ্ট্রপতি মো. আবদুল হামিদ প্রধানমন্ত্রী শেখ হাসিনা জাতীয় সংসদের স্পিকার ড. শিরিন শারমিন চৌধুরী বিএনপি চেয়ারপারসন বেগম খালেদা জিয়া বাংলাদেশ ব্যাংকের গভর্নর ড. আতিউর রহমান এফবিসিসিআই সভাপতি আব্দুল মাতলুব আহমাদ বিজিএমইএ সভাপতি আতিকুল ইসলামসহ দেশের বিশিষ্ট ব্যক্তিবর্গ।