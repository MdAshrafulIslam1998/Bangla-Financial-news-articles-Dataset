Serial,Title,Date,Author,News
3990,প্রাণ এর ৪০০ টির বেশি পণ্য এখন পাওয়া যাবে দারাজে,2017-08-22,অনলাইন ডেস্ক,ক্রেতারা এখন থেকে প্রাণ এর ফ্রুট ড্রিংক বেকারি কার্বনেটেড বেভারেজ মসলা কনফেকশনারী বিস্কুট চিপস এবং ডেইরিসহ বিভিন্ন পণ্য অনলাইন মার্কেটপ্লেস দারাজ .. থেকে কিনতে পারবেন।  এ লক্ষ্যে দারাজ বাংলাদেশ লিমিটেডের বনানীস্থ ঢাকা হেড অফিসে প্রাণ ফুডস লিমিটেড ও দারাজ বাংলাদেশের মধ্যে সম্প্রতি এক চুক্তিস্বাক্ষরিত হয়।  দারাজ বাংলাদেশ লিমিটেডের ম্যানেজিং ডিরেক্টর সৈয়দ মোস্তাহিদল হক ও প্রাণ ফুডসের ডেপুটি জেনারেল ম্যানেজার মামুন উর রশিদ নিজ নিজ প্রতিষ্ঠানের পক্ষে চুক্তিতে স্বাক্ষর করেন।  মামুন উর রশিদ বলেন এ চুক্তির ফলে আমাদের ৪০০ টির বেশি পণ্য ক্রেতারা সহজেই অনলাইনের মাধ্যমে কিনতে পারবেন।  সৈয়দ মোস্তাহিদল হক বলেন প্রাণ বাংলাদেশের সর্ববৃহৎ খাদ্যপণ্য প্রক্রিয়াজাতকারী প্রতিষ্ঠান এবং দারাজ বাংলাদেশ হল দেশের সবচেয়ে বড় ইকমার্স প্ল্যাটফর্ম। এ দুই প্রতিষ্ঠানের চুক্তিতে এবার ক্রেতাদের সন্তুষ্টি আরও বাড়বে আশা করি।  দারাজ বাংলাদেশ লিমিটেডের স্ট্র্যাটেজিক প্ল্যানিং বিভাগের প্রধান ইহতেশাম হোসেন ইরাম পিআর ও কমিউনিকেশনস ম্যানেজার সায়ন্তনী ত্বিষা এবং ভেনডর ম্যানেজার রাশেদ মাহমুদ প্রাণ ফুডস লিমিটেডের ম্যানেজার তারিকুল ইসলাম ও অ্যাসিস্ট্যান্ট ম্যানেজার সঞ্জীব চক্রবর্তী অনুষ্ঠানে উপস্থিত ছিলেন।  ইত্তেফাকরেজা