Serial,Title,Date,Author,News
4116,বাজারে আসছে এপিসিএলের ‘স্টেসেফ ন্যাপকিন’ ও ‘কিডস্টার ডায়পার’,2017-06-15,অনলাইন ডেস্ক,নারী ও শিশুদের স্বাস্থ্য সুরক্ষায় স্টেসেফ ব্র্যান্ডের স্যানিটারি ন্যাপকিন ও কিডস্টার ব্র্যান্ডের বেবি ডায়পার উৎপাদন শুরু করেছে প্রাণ গ্রুপের সহযোগী প্রতিষ্ঠান এডভান্সড পারসোনাল কেয়ার লিমিটেডএপিসিএল।  বুধবার বিকেলে গাজীপুরের কালীগঞ্জে আরএফএল ইন্ডাস্ট্রিয়াল পার্কে এর উদ্বোধন করেন মহিলা ও শিশু বিষয়ক প্রতিমন্ত্রী মেহের আফরোজ চুমকি।  অনুষ্ঠানে মেহের আফরোজ চুমকি স্থানীয় পর্যায়ে কর্মসংস্থান সৃষ্টিতে প্রাণআরএফএল গ্রুপের ভূমিকার কথা উল্লেখ করেন। পাশাপাশি কারখানায় নারীদের ব্যাপক কর্মসংস্থানে তিনি সন্তোষ প্রকাশ করেন।  প্রাণ এর ব্যবস্থাপনা পরিচালক ইলিয়াছ মৃধা বলেন বর্তমানে মানুষ স্বাস্থ্য বিষয়ে অনেক সচেতন। সেজন্যে পার্সোনাল হাইজিন প্রোডাক্টের চাহিদা দিন দিন বাড়ছে। শিগগিরই এপিসিএল এর উন্নতমানের স্টেসেফ ব্র্যান্ডের স্যানিটারি ন্যাপকিন ও কিডস্টার ব্র্যান্ডের বেবি ডায়পার বাজারে পাওয়া যাবে। এই পণ্যগুলি ক্রেতাদের কাছে জনপ্রিয়তা পাবে।  অনুষ্ঠানে প্রাণআরএফএল গ্রুপের চেয়ারম্যান ও সিইও আহসান খান চেীধুরী আরএফএল এর ব্যবস্থাপনা পরিচালক আর এন পাল এপিসিএলএর এক্সিকিউটিভ ডিরেক্টর মোহাম্মদ মনিরুজ্জামান আরএফএল ইন্ডাস্ট্রিয়াল পার্কের সিনিয়র জেনারেল ম্যানেজার কমান্ডার অব. শামসুল আলম মিয়া ও এপিসিএলএর হেড অব মার্কেটিং রুহুল এফ তালুকদার সুমনসহ কোম্পানির ঊর্ধ্বতন কর্মকর্তারা উপস্থিত ছিলেন।  ইত্তেফাকইউবি