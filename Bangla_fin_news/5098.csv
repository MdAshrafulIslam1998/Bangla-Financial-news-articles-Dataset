Serial,Title,Date,Author,News
5098,এক লাখ ১০ হাজার ৭০০ কোটি টাকার এডিপি,2016-06-02,অনলাইন ডেস্ক,প্রবৃদ্ধি উন্নয়ন ও সমতাভিত্তিক সমাজ প্রতিষ্ঠার জন্য আগামী ২০১৬১৭ অর্থবছরে বার্ষিক উন্নয়ন কর্মসূচিতে এডিপি এক লাখ ১০ হাজার ৭০০ কোটি টাকা বরাদ্দ রাখা হয়েছে।  বৃহস্পতিবার অর্থমন্ত্রী আবুল মাল আব্দুল মুহিত জাতীয় সংসদে আগামী অর্থবছরের প্রস্তাবিত বাজেট উপস্থাপন করেন। এডিপির মোট ব্যয়ের মধ্যে সরকারের নিজস্ব তহবিল থেকে বরাদ্দ দেওয়া হবে ৭০ হাজার ৭০০ কোটি টাকা এবং বাকী ৪০ হাজার কোটি টাকা বৈদেশিক সহায়তা থেকে পাওয়া যাবে।  আগামী এডিপিতে মোট ১ হাজার ১৪১টি প্রকল্প রয়েছে। এর বাইরে ১ হাজার ৬৮টি প্রকল্প অননুমোদিত ও বরাদ্দহীনভাবে এডিপিতে অন্তর্ভুক্ত রয়েছে। আগামী অর্থবছরজুড়ে এ তালিকা থেকে প্রকল্প পাস করা হবে। এ জন্য এডিপিতে ৫ হাজার ৫৪৫ কোটি টাকা বরাদ্দ রাখা হয়েছে। এ ছাড়া আগামী অর্থবছরে ৩৫৪টি প্রকল্প শেষ করার লক্ষ্য নির্ধারণ করা হয়েছে।  মেগা প্রকল্পগুলোর জন্য এডিপিতে বিশাল বরাদ্দ রাখা হয়েছে। পদ্মা সেতু প্রকল্পে আগামী অর্থবছরে ৬ হাজার ২৬ কোটি টাকা বরাদ্দ রয়েছে। এ ছাড়া পিপিপিতে নির্মাণাধীন ঢাকা এলিভেটেড এক্সপ্রেসওয়ের জন্য ১ হাজার ২০০ কোটি টাকাকর্ণফুলী নদীর তলদেশে বহু লেন সড়ক টানেল নির্মাণের জন্য ৯৫৭ কোটি টাকাঢাকা ম্যাস র্যাপিড ট্রানজিট ডেভেলপমেন্ট প্রকল্পে ৫১৬ কোটি টাকা বরাদ্দ রাখা হয়েছে।  প্রাকৃতিক দুর্যোগ বা রাষ্ট্রীয় জরুরী প্রয়োজনে খরচের জন্য এডিপিতে ১ হাজার ১৯৭ কোটি টাকার থোক বরাদ্দ রাখা হয়েছে। অন্যবারের মতো এবারও সরকারিবেসরকারি অংশীদারত্বে পিপিপি বাস্তবায়নের জন্য ৩২টি প্রকল্প এডিপিতে অন্তর্ভুক্ত করা হয়েছে।  এসব প্রকল্পের মধ্যে উল্লেখযোগ্য হলো ঢাকাচট্টগ্রাম এক্সপ্রেসওয়ে রেলওয়ের জমিতে ঢাকা ও চট্টগ্রামে পাঁচতারকা হোটেল নির্মাণ চট্টগ্রামে পোশাক অঞ্চল নির্মাণপতেঙ্গা ট্যুরিজম প্রকল্প।এ ছাড়া দেশের রেলওয়ের জমিতে হাসপাতাল ও নার্সিং ইনস্টিটিউট নির্মাণের কয়েকটি প্রকল্প আছে। এছাড়া স্বায়ত্তশাসিত প্রতিষ্ঠানের উন্নয়ন ব্যয় আরো ১২ হাজার ৬৪৬ কোটি টাকা।