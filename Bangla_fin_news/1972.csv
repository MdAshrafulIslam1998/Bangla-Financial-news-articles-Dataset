Serial,Title,Date,Author,News
1972,আইডিআরএর ভারপ্রাপ্ত চেয়ারম্যান হলেন ড এম মোশাররফ হোসেন,2020-08-27,ইত্তেফাক রিপোর্ট,বীমা উন্নয়ন ও নিয়ন্ত্রণ কর্তৃপক্ষ আইডিআরএ এর সদস্য লাইফ ড. এম মোশাররফ হোসেনকে সংস্থাটির ভারপ্রাপ্ত চেয়ারম্যান করা হয়েছে। পরবর্তী চেয়ারম্যান কার্যভার গ্রহণ না করা পর্যন্ত তিনি এ পদে দায়িত্ব পালন করবেন। অর্থ মন্ত্রণালয়ের আর্থিক প্রতিষ্ঠান বিভাগ থেকে বুধবার তাকে এ দায়িত্ব দেয়।এর আগে বীমা উন্নয়ন ও নিয়ন্ত্রণ কর্তৃপক্ষের চেয়ারম্যান ছিলেন সাবেক সচিব মো. শফিকুর রহমান পাটোয়ারী। ২০১৭ সালের ২৩ আগস্ট তিনি আইডিআরএর চেয়ারম্যান হিসেবে যোগদান করেন। পরবর্তী ৩ বছরের জন্য তিনি এ পদে নিযুক্ত হন। সে হিসাবে ২২ আগস্ট ২০২০ তারিখ ছিল তার শেষ অফিস। তবে শুক্র ও শনিবার ছুটি থাকায় ২০ আগস্ট ২০২০ তারিখে শেষ হয় তার কর্মদিবস।বীমা উন্নয়ন ও নিয়ন্ত্রণ কর্তৃপক্ষ আইন ২০১০ অনুসারে চেয়ারম্যানের পদ শূন্য হলে কিংবা অনুপস্থিতি অসুস্থতা বা অন্য কোন কারণে চেয়ারম্যান তার দায়িত্ব পালনে অসমর্থ হলে শূন্য পদে নবনিযুক্ত চেয়ারম্যান কার্যভার গ্রহণ না করা পর্যন্ত কিংবা চেয়ারম্যান পুনরায় স্বীয় দায়িত্ব পালনে সমর্থ না হওয়া পর্যন্ত সরকার কর্তৃক মনোনীত কোন সদস্য চেয়ারম্যানরূপে দায়িত্ব পালন করবে।২০১৮ সালের ৪ মে ড. এম মোশাররফ হোসেন বীমা উন্নয়ন ও নিয়ন্ত্রণ কর্তৃপক্ষের সদস্য লাইফ হিসেবে চুক্তিভিত্তিক নিয়োগ দেয় অর্থ মন্ত্রণালয়ের আর্থিক প্রতিষ্ঠান বিভাগ।ড. এম মোশাররফ দুটি জীবন বীমা কোম্পানিতে মুখ্য নির্বাহী কর্মকর্তা এবং অন্যান্য গুরুত্বপূর্ণ পদে দায়িত্ব পালন করেছেন। তিনি একাধিক আর্থিক প্রতিষ্ঠানের স্বাধীন পরিচালক ও বোর্ড অডিট কমিটির চেয়ারম্যানের দায়িত্বও পালন করেছেন। বাংলাদেশ মার্চেন্ট ব্যাংকার্স অ্যাসোসিয়েশনের বিএমবিএ সহসভাপতির দায়িত্বও পালন করেছেন এম মোশাররফ হোসেন।২০০৬ সালে ঢাকা বিশ্ববিদ্যালয় থেকে ইনভেস্টমেন্ট অফ ইনস্যুরেন্স ফান্ড বিষয়ে পিএইচডি ডিগ্রি অর্জন করেন তিনি। এর আগে অ্যাকাউন্টিংয়ে মেজর নিয়ে এমকম করেন এ বীমাবিদ। সব পাবলিক পরীক্ষায় তিনি প্রথম শ্রেণি অর্জন করেছেন।ইত্তেফাকইউবি