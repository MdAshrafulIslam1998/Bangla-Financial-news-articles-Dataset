Serial,Title,Date,Author,News
2732,সোমবার থেকে চামড়া বেচাকেনা শুরু,2019-08-18,অনলাইন ডেস্ক,পবিত্র ঈদুল আজহায় সংগৃহীত কাঁচা চামড়া সোমবার থেকে বেচাকেনাকরতে একমত হয়েছেন চামড়া শিল্প সংশ্লিষ্ট ব্যবসায়ীরা। রবিবার বাণিজ্য মন্ত্রণালয়ে আয়োজিত এক বৈঠকে বাংলাদেশ হাইড এন্ড স্কিন মার্চেন্ট অ্যাসোসিয়েশন এবং বাংলাদেশ ট্যানার্স অ্যাসোসিয়েশনের নেতারা এই সিদ্ধান্তনেন।বৈঠকে ট্যানারি মালিকরা আগামী তিন মাসের মধ্যে সংগৃহীত কোরবানির পশুর চামড়া কেনার প্রতিশ্রুতি দেন। একই সঙ্গে তারা আড়তদারদের বকেয়া পাওনা পরিশোধের বিষয়েও আশ্বস্ত করেন। অন্যদিকে আড়তদাররা দীর্ঘ দিনের ব্যবসায়িক সম্পর্কের প্রতি আস্থা রেখে ট্যানারি মালিকদের কাছে চামড়া সরবরাহের নিশ্চয়তা দেন।চামড়া নষ্টের বিষয়ে মাঠ পর্যায়ের ব্যবসায়ী জানান অতিরিক্ত গরমের কারণে এ বছর দেশজুড়ে প্রায় ১০ হাজার পশুর চামড়া নষ্ট হয়েছে।এদিকে বৈঠকে আড়তদারদের বিগত বছরগুলোর বকেয়া পাওনা পরিশোধের বিষয়ে এফবিসিসিআইর মধ্যস্থতায় ২২ আগস্ট উভয় পক্ষকে নিয়ে একটি সভা আয়োজনের সিদ্ধান্ত হয়। ঐ সভায় ট্যানারি মালিকরা আড়তদারদের বকেয়া পাওনা পরিশোধের কৌশল নিয়ে বিস্তারিত আলোচনা করবেন। একই সঙ্গে প্রকৃত ঋণগ্রস্ত ট্যানারি মালিকদের ব্যবসা পরিচালনার সুবিধার্থে প্রয়োজনীয় সহায়তার ব্যাপারেও সরকারের কাছে সুপারিশ করবে বলে জানানো হয়।বৈঠকে সভাপতিত্ব করেন শিল্পমন্ত্রী নূরুল মজিদ মাহমুদ হুমায়ূন। তিনি বলেন উদীয়মান চামড়া শিল্পের স্বার্থ রক্ষায় বর্তমান সরকার সম্ভব সব ধরণের নীতি সহায়তা দেবে। সরকার চামড়া ব্যবসার নামে কাউকে জিম্মি করতে দেবে না।বৈঠকে আরো উপস্থিত ছিলেন প্রধানমন্ত্রীর বেসরকারি শিল্প ও বিনিয়োগ উপদেষ্টা সালমান ফজলুর রহমান বাণিজ্য মন্ত্রণালয়ের সিনিয়র সচিব মো. মফিজুল ইসলাম শিল্পসচিব মো. আবদুল হালিম অর্থ মন্ত্রণালয় বাংলাদেশ ব্যাংক চামড়া শিল্প সংশ্লিষ্ট বিভিন্ন সংগঠন জেলা পর্যায়ের চামড়া ব্যবসায়ী নেতৃবৃন্দসহ সংশ্লিষ্ট প্রতিষ্ঠানের প্রতিনিধিরা।ইত্তেফাকজেডএইচ