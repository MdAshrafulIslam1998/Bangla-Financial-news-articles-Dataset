Serial,Title,Date,Author,News
3253,চেম্বার গঠন ও এফটিএ স্বাক্ষরে ব্রাজিলবাংলাদেশ একমত বাণিজ্যমন্ত্রী,2018-10-07,অনলাইন ডেস্ক,চেম্বার গঠন ও এফটিএ স্বাক্ষরের বিষয়ে ব্রাজিলবাংলাদেশ উভয় দেশ একমত হয়েছে বলে জানিয়েছেন বাণিজ্যমন্ত্রী তোফায়েল আহমেদ।  আজ রবিবার সচিবালয়ে ঢাকায় নিযুক্ত ব্রাজিলের রাষ্ট্রদূত জোয়াত্ত তাবাজারা ডি অরিভেরা জুনিয়র এর সঙ্গে মতবিনিময় শেষে সাংবাদিকদের বাণিজ্যমন্ত্রী এ কথা বলেন।  ব্রাজিলবাংলাদেশ চেম্বার গঠনের পর উভয় দেশের ব্যবসায়ীরা বাণিজ্যে উৎসাহিত হবেন এবং পারস্পরিক যোগাযোগ বৃদ্ধি পাবে উল্লেখ করে তোফায়েল আহমেদ বলেন ব্রাজিল বাংলাদেশের তৈরি পোশাকের একটি সম্ভাবনাময় বাজার। কিন্তু অধিক ট্যারিফের কারণে বাংলাদেশ ব্রাজিলে আশানুরুপ রপ্তানি করতে পারছে না। সেখানে পণ্য রপ্তানি করতে প্রায় ৩৫ শতাংশ হারে ট্যারিফ প্রদান করতে হয়। এফটিএ স্বাক্ষরের মাধ্যমে বাংলাদেশ ব্রাজিলের কাছ থেকে বাণিজ্য সুবিধা পেতে পারে। তখন ব্রাজিলে বাংলাদেশের তৈরি পোশাক রপ্তানি বাড়বে।  বাণিজ্যমন্ত্রী বলেন বাংলাদেশ ব্রাজিল থেকে চিনি গম তুলাসহ বিভিন্ন পণ্য আমদানি করে। বর্তমান বাণিজ্য ব্রাজিলের পক্ষে। গত বছর বাংলাদেশ ব্রাজিলে পণ্য রপ্তানি করেছে ১৭৬.৮৯ মিলিয়ন মার্কিন ডলার মূল্যের পণ্য একই সময়ে আমদানি করেছে ১৫২০.৬১ মিলিয়ন মার্কিন ডলার মূল্যের পণ্য। এফটিএ স্বাক্ষর হলে বাংলাদেশ বেশি রপ্তানি করতে পারবে বলে তিনি উল্লেখ করেন।  তোফায়েল আহমেদ বলেন বাংলাদেশের সঙ্গে পৃথিবীর ২৯টি দেশের চেম্বার রয়েছে। ব্রাজিলের সঙ্গে চেম্বার গঠন করলে বাংলাদেশ উপকৃত হবে। বাংলাদেশ ইউরোপীয় ইউনিয়নে ২১.৩৩ বিলিয়ন মার্কিন যুক্তরাষ্ট্রে প্রায় ৬ বিলিয়ন এবং জার্মিানিতে প্রায় ৬ বিলিয়ন মার্কিন ডলার মূল্যের পণ্য রপ্তানি করে আমদানি খুবই কম।  এ সময় ব্রাজিলের রাষ্ট্রদূত সাংবাদিকদের বলেন ব্রাজিল বাংলাদেশের সঙ্গে বাণিজ্য বৃদ্ধিতে আগ্রহী। দুদেশের মধ্যে বাণিজ্যিক সম্পর্ক প্রাতিষ্ঠানিক রুপ দিতে উভয় দেশের মধ্যে ব্যবসায়ীদের নিয়ে চেম্বার গঠন এবং এফটিএ স্বাক্ষর হওয়া প্রয়োজন। ব্রাজিল বাংলাদেশের সঙ্গে এফটিএ স্বাক্ষর এবং চেম্বার গঠন করতে আগ্রহী।  এ সময় বাণিজ্য মন্ত্রণালয়ের সিনিয়র সচিব শুভাশীষ বসু ও অতিরিক্ত সচিব টিও মো. ওবায়দুল আজম উপস্থিত ছিলেন। বাসস  ইত্তেফাককেকে