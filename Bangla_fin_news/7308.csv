Serial,Title,Date,Author,News
7308,পাট শিল্প সংশ্লিষ্টদের ৯ শতাংশ সুদে ঋণ দেবে ১৬ ব্যাংক,2014-08-25,ইত্তেফাক রিপোর্ট,বাংলাদেশ ব্যাংকের পুনঃঅর্থায়ন তহবিলের আওতায় রফতানির সঙ্গে সংশ্লিষ্ট পাটকল ও কাঁচাপাট কিনতে ব্যবসায়ীদের ৯ শতাংশ সুদে ঋণ দেবে ১৬ ব্যাংক। এ বিষয়ে বাংলাদেশ ব্যাংকের সঙ্গে গতকাল ব্যাংকগুলোর এক চুক্তি স্বাক্ষরিত হয়েছে। কেন্দ্রীয় ব্যাংকের সভাকক্ষে আয়োজিত চুক্তি স্বাক্ষর অনুষ্ঠানে ব্যাংকগুলোর ব্যবস্থাপনা পরিচালক বা মনোনীত প্রতিনিধি সই করেন। পাট শিল্পের সহায়তায় এর আগে গত জুন মাসে ২০০ কোটি টাকার এ পুনঃঅর্থায়ন তহবিল গঠন করা হয়।কেন্দ্রীয় ব্যাংকের ডেপুটি গভর্নর এস কে সুর চৌধুরীর সভাপতিত্বে আয়োজিত অনুষ্ঠানে নির্বাহী পরিচালক এস এম মনিরুজ্জামানসহ বিভিন্ন পর্যায়ের কর্মকর্তারা উপস্থিত ছিলেন। বাংলাদেশ ব্যাংকের পক্ষে অংশগ্রহণ চুক্তিতে স্বাক্ষর করেন কৃষি ঋণ ও আর্থিক সেবাভুক্তি বিভাগের মহাব্যবস্থাপক প্রভাষ চন্দ্র মল্লিক।অনুষ্ঠানে জানানো হয় ব্যাংকগুলো কেন্দ্রীয় ব্যাংক থেকে পাঁচ শতাংশ সুদে পুনঃঅর্থায়ন নিয়ে রফতানির সঙ্গে যুক্ত সরকারিবেসরকারি পাটকল এবং রফতানিকারক ও পাট ব্যবসায়ীদের সর্বোচ্চ ৯ শতাংশ সুদে ঋণ দেবে। তহবিলের ৪০ শতাংশ সরকারি পাটকল ৪০ শতাংশ বেসরকারী পাটকল এবং ২০ শতাংশ কাঁচা পাট ব্যবসায়ী বা রফতানিকারকদের জন্য নির্ধারিত রাখা হয়েছে। ঋণ বিতরণের ক্ষেত্রে কোনো নিয়মের বাইরে কিছু হলে তার থেকে ওই অর্থের ওপর পাঁচ শতাংশ হারে অতিরিক্ত অর্থ কেটে নেয়া হবে।বাংলাদেশ ব্যাংকের তথ্য অনুযায়ী পুনঃঅর্থায়ন চুক্তিতে স্বাক্ষরকারী ১৬টি ব্যাংকের বর্তমানে এ খাতে তিন হাজার ৭০২ কোটি টাকা ঋণ রয়েছে। এর মধ্যে সরকারী পাটকলগুলোতে আছে ৬৫৩ কোটি টাকা বেসরকারি পাটকলে দুই হাজার ৪৪০ কোটি এবং পাট ব্যবসায়ীদের কাছে ৬০৯ কোটি টাকা। ব্যাংকগুলোর এ অর্থায়নের ওপর ভিত্তি করে কে কতো টাকার পুনঃঅর্থায়ন নিতে পারবে তা ঠিক করা হয়েছে। সে অনুযায়ী ১৬টি ব্যাংকের মধ্যে সোনালী ৩১ কোটি অগ্রণী ৪৪ কোটি জনতা ৪৭ কোটি রূপালী ৪২ কোটি বেসিক ৭ কোটি ইউসিবিএল ছয় কোটি টাকার সুবিধা পাচ্ছে। আইএফআইসি ন্যাশনাল প্রাইম এবি ও মার্কেন্টাইল ব্যাংক পাচ্ছে তিন কোটি টাকা করে। এছাড়া উত্তরা স্ট্যান্ডার্ড ও ব্যাংক এশিয়া দুই কোটি টাকা এবং সিটি ও ওয়ান ব্যাংক এক কোটি টাকা করে পাবে।