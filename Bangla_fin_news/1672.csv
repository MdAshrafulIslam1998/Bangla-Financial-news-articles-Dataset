Serial,Title,Date,Author,News
1672,করোনাকালেও উত্তরে চা উৎপাদনে রেকর্ড,2021-02-01,পঞ্চগড় প্রতিনিধি,২০২০ সালে পঞ্চগড়সহ উত্তরবঙ্গের পাঁচ জেলায় সমতলের ১০টি চাবাগান ও ৭ সহস্রাধিক ক্ষুদ্রায়তন চাচাষির চাবাগান থেকে ১ কোটি ৩ লাখ বা ১০ দশমিক ৩০ মিলিয়ন কেজি চাউৎপাদিত হয়েছে। এ বছর চায়ের জাতীয় উৎপাদন হয়েছে ৮৬.৩৯ মিলিয়ন কেজির মধ্যে উত্তরাঞ্চলের সমতলের চাবাগান থেকে ১১ দশমিক ৯২ শতাংশ জাতীয় উৎপাদনে যুক্ত হয়েছে।কোভিড পরিস্থিতিতেও এ বছর চা উত্পাদনে সর্বোচ্চ রেকর্ড হয়েছে। পঞ্চগড় আঞ্চলিক চাবোর্ড কার্যালয় সূত্রে জানা গেছে ২০২০ সালে পঞ্চগড় ঠাকুরগাঁও লালমনিরহাট দিনাজপুর ও নীলফামারী উত্তরবঙ্গের পাঁচ জেলায় জেলার ১০টি নিবন্ধিত ও ১৭টি অনিবন্ধিত চাবাগান ৭ হাজার ৩১০টি ক্ষুদ্রায়তন চাবাগানে নিবন্ধিত ১ হাজার ৫১০টি মোট ১০ লাখ ১৭ হাজার ৫৭ একর জমিতে চাচাষ হয়েছে। এসব চাবাগানসমূহ থেকে ২০২০ সালে ৫ কোটি ১২ লাখ ৮৩ হাজার ৩৮৬ কেজি সবুজ চাপাতা উত্তোলন করা হয়েছে। যা থেকে পঞ্চগড় ও ঠাকুরগাঁওয়ের ১৮টি চলমান চাকারখানায় ১ কোটি ৩ লাখ কেজি চা উৎপন্ন হয়েছে। বিগত বছরের তুলনায় ২০২০ সালে ১ হাজার ৪৮৯ একর চাআবাদী জমি বেড়েছে। আর চা উৎপাদন বেড়েছে ৭ দশমিক ১১ লাখ কেজি।  পঞ্চগড় চাবোর্ডের আঞ্চলিক অফিস জানায় পঞ্চগড় জেলায় ১৮টি চাকারখানা চা উত্পাদন করছে। ঠাকুরগাঁও লালমনিরহাট দিনাজপুর ও নীলফামারী জেলার কাঁচা চাপাতাও এসব কারখানায় নিয়ে আসা হয়। ২০২০ সালের ৩১ ডিসেম্বর পর্যন্ত এসব চাকারখানায় চা উৎপাদন হয়েছে। এরপর থেকে চাপাতা উত্তোলন বন্ধ রয়েছে। চলতি বছরের মার্চ মাসে চা উৎপাদন মৌসুম শুরু হবে। পঞ্চগড়ের মৈত্রী টি ইন্ডাস্ট্রিজ লিমিটেডের ব্যবস্থাপক মোজাহিদুল হান্নান নিপুন জানান পঞ্চগড়ের মৈত্রী টি ইন্ডাস্ট্রিজ লিমিটেড চা কারখানা এবার উত্তরবঙ্গের মধ্যে সবচেয়ে বেশি চা উৎপাদন করেছেপঞ্চগড়ের বাংলাদেশ চাবোর্ড আঞ্চলিক কার্যালয়ের ঊর্ধ্বতন বৈজ্ঞানিক কর্মকর্তা ও নর্দান বাংলাদেশ প্রকল্পের পরিচালক ড. মোহাম্মদ শামীম আল মামুন জানান সমতল ভূমিতে চাচাষের জন্য পঞ্চগড় ও এর পার্শ্ববর্তী জেলাগুলো অত্যন্ত সম্ভাবনাময় এলাকা। দিন দিন উত্তরাঞ্চলে চাচাষ ও উত্পাদন বৃদ্ধি পাচ্ছে। চাচাষ সম্প্রসারণের জন্য চাষিদের বিভিন্ন সহায়তার মাধ্যমে উদ্বুদ্ধ করা হচ্ছে। চাষিদের স্বল্পমূল্যে উন্নত জাতের চারা সরবরাহ করা হচ্ছে। চাষিদের নিয়ে বিভিন্ন এলাকায় ক্যামেলিয়া খোলা আকাশ স্কুলে হাতেকলমে কর্মশালা অনুষ্ঠিত হচ্ছে।চাষিদের বিভিন্ন ধরনের সমস্যার সমাধান দিতে এরই মধ্যে দুটি পাতা একটি কুঁড়ি নামে একটি মোবাইল ফোন অ্যাপস চালু করা হয়েছে। এ আঞ্চলিক কার্যালয়ে একটি পেস্ট ম্যানেজমেন্ট ল্যাবরেটরি স্থাপন করা হয়েছে। যেখানে চাচাষিদের বিভিন্ন সমস্যা সমাধান চাষের নানান রোগবালাই ও পোকা দমনে বিভিন্ন বৈজ্ঞানিক সহায়তা দেওয়া হয়। এ বছর ক্ষুদ্র চাষিরা তাদের বাগানের উত্পাদিত কাঁচা পাতার ন্যায্যমূল্য পাওয়ায় তারা চাচাষে উৎসাহিত হয়েছে চা বোর্ডের পরামর্শ অনুযায়ী বাগানের যত্ন নিয়েছে। এছাড়াও পাতার দাম ভালো পাওয়ায় নতুন নতুন চা আবাদীও বাড়ছে।ইত্তেফাকজেডএইচডি