Serial,Title,Date,Author,News
1533,বিশ্বে খাদ্যপণ্যের দাম দ্রুত বেড়েছে এফএও,2021-03-07,ইত্তেফাক রিপোর্ট,বিশ্ববাজারে খাদ্যপণ্যের দাম দ্রুতহারে বেড়েছে। গত জানুয়ারি পর্যন্ত টানা আট মাস বেড়েছে বিশ্বব্যাপী খাদ্যপণ্যের দাম। জাতিসংঘের খাদ্য ও কৃষি সংস্থার এফএও এক প্রতিবেদনে বলা হয়েছে এক মাসের ব্যবধানে শুধু জানুয়ারি মাসে গড়ে ৪ দশমিক ৩ শতাংশ বেড়েছে খাদ্যপণ্যের দাম। ২০১৪ সালের জুলাই মাসের পর এত বেশিহারে খাদ্যের দাম বাড়তে দেখা যায়নি। বিশ্ববাজারে ভোজ্য তেল চিনি ভুট্টা গমের দাম ঊর্ধ্বমুখী থাকায় এমনটি লক্ষ্য করা গেছে।এফএওর মূল্যসূচক বিশ্লেষণ করে বলা হয়েছে এক মাসের ব্যবধানে ভুট্টার মূল্যসূচক বেড়েছে ৭ দশমিক ১ শতাংশ। একদিকে চীনের ভুট্টার ক্রয় বৃদ্ধি মার্কিন যুক্তরাষ্ট্রে প্রত্যাশিত উৎপাদন না হওয়া আর্জেন্টিনা সাময়িকভাবে ভুট্টার রপ্তানি বন্ধ রাখায় বিশ্ববাজারে এর দাম বেড়েছে। অন্যদিকে বিশ্ববাজারে গমের চাহিদা বাড়ায় এর দাম বেড়েছে ৬ দশমিক ৮ শতাংশ। তাছাড়া রাশিয়া গম রপ্তানিতে কর দ্বিগুণ করেছে।  করোনা শুরু হওয়ার পর বর্তমান সময়ে এশিয়া ও আফ্রিকার দেশগুলোতে চালের চাহিদাও বেড়েছে। এফএওর ভোজ্য তেলের দাম সূচক বেড়েছে ৫ দশমিক ৮ শতাংশ। ২০১২ সালের পর এটি সর্বোচ্চ বৃদ্ধি। এবার প্রত্যাশার চেয়ে পাম অয়েল উৎপাদন কম হয়েছে। মূলত ইন্দোনেশিয়া ও মালয়েশিয়ায় অতিরিক্ত বৃষ্টিপাত হওয়া করোনার প্রভাবে চাহিদার চেয়ে কম শ্রমিক থাকায় পাম অয়েল উৎপাদনকারী বৃহৎ এই দুই দেশেই উৎপাদন কম হয়েছে। তাছাড়া আর্জেন্টিনাও ভোজ্য তেল রপ্তানি কমিয়েছে।ইত্তেফাকএমআর