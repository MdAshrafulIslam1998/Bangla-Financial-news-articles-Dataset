Serial,Title,Date,Author,News
3177,প্রাণিসম্পদ খাতের উন্নয়নে ৫০ কোটি ডলার ঋণ অনুমোদন বিশ্বব্যাংকের,2018-12-10,ইত্তেফাক রিপোর্ট,দেশের প্রাণিসম্পদ ও ডেইরি উন্নয়ন প্রকল্প বাস্তবায়নে ৫০ কোটি ডলার ঋণ অনুমোদন করেছে বিশ্বব্যাংকের বোর্ড সভা। গতকাল এক সংবাদ বিজ্ঞপ্তিতে জানানো হয়েছে বর্ধিত ডিম মাংস এবং দুধের চাহিদা পূরণে সরকারের নেওয়া প্রকল্প বাস্তবায়নে এই ঋণ দেওয়া হবে। এ প্রকল্পের মাধ্যমে কৃষি খাতে উত্পাদনশীলতা বৃদ্ধি এবং ২০ লাখ ক্ষুদ্র ও মাঝারি পারিবারিক খামারের বাজার সুবিধা তৈরি হবে।এ প্রসঙ্গে বিশ্বব্যাংকের কান্ট্রি ডিরেক্টর চিমিয়াও ফান উল্লেখ করেছেন এই ধরনের উদ্যোগের মাধ্যমে বাংলাদেশের বর্ধিত জনসংখ্যার খাদ্য চাহিদা পূরণে ভূমিকা রাখবে। তা ছাড়া গ্রামীণ অঞ্চলে নারী তরুণদের কর্মসংস্থানে সাহায্য করবে। বাংলাদেশের গ্রামীণ ৭০ শতাংশ পরিবার গবাদিপশু পালন করছে। কিন্তু মোট কর্মসংস্থানের ১৪ শতাংশ নিয়োজিত রয়েছে এই খাতে। তবে পরিবেশগত পরিবর্তন এই খাতের উত্পাদনকে বাধাগ্রস্ত করে। প্রকল্পটি বাস্তবায়নের মাধ্যমে খামারগুলোর উত্পাদন বাড়াতে সাহায্য করবে। ৫ বছরের রেয়াতকালে ৩০ বছরে এই ঋণ পরিশোধ করতে হবে।ইত্তেফাকআরকেজি