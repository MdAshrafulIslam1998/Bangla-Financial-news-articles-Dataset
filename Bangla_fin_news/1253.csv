Serial,Title,Date,Author,News
1253,রাজধানীতে বেড়েছে পেঁয়াজের দাম,2021-06-04,ইত্তেফাক অনলাইন ডেস্ক,রাজধানীর বাজারে কয়েকটি নিত্যপ্রয়োজনীয় পণ্যের দাম বেড়েছে। তবে এর মধ্যে সবচেয়ে বেশি বেড়েছে ভোজ্যতেল ও পেঁয়াজের দাম।চলমান করোনাভাইরাসের কারণে অনেকের আয় কমে গেছে। এ অবস্থায় নিত্যদিনের খাবারের চাহিদা মেটাতে চাপে আছে সীমিত আয়ের মানুষ।দেশের ৫০তম প্রস্তাবিত বাজেট ঘোষণা করা হয়েছে বৃহস্পতিবার ৩ জুন। ২০২১২২ অর্থবছরের এই বাজেটে দেশে অনেক কিছুরই দাম বাড়ানো ও কমানোর প্রস্তাব করা হয়েছে। তবে বাজেটের পরের দিনই দেশের কাঁচাবাজারে প্রভাব কিছুটা হলেও পড়েছে। বেড়েছে তেলচালডালসহ অধিকাংশ পণ্যের দাম।রাজধানীর বাজারে পেঁয়াজের দাম দুই দফায় কেজিতে ২০ টাকা পর্যন্ত বেড়ে গেছে। গত শুক্রবার ৪৫ টাকা কেজি বিক্রি হওয়া দেশি পেঁয়াজ এখন বিক্রি হচ্ছে ৬০ টাকায়। এর সঙ্গে বেড়েছে রসুনের দাম।  ....ছবি সংগৃহীতএ বিষয়ে বাজারে আসা শান্তিনগরে বাজারে রফিকুল হোসেন নামের একজন ক্রেতা বলেন  নিত্যপ্রয়োজনীয় দাম কমাতে সরকারের পদক্ষেপ নেওয়া উচিত। বাজার মনিটরিং জোরদার করা উচিত ছিল। সেটা হয়নি। বরং আমাদের অল্প টাকা মধ্যে থেকে বড় অংশ বাজারে লুট হচ্ছে।  পণ্যের দাম স্থিতিশীল রাখতে সরকার ব্যর্থ হয়েছে উল্লেখ করেন এই ক্রেতা। আজমল নামের এক ক্রেতা বলেন আমাদের দেশে কোনো কিছুর দাম বাড়লে সেটা সঙ্গে সঙ্গে কার্যকর হয়। কিন্তু কমলে সেটা কার্যকর করতে গড়িমসি করেন ব্যবসায়ীরা। এটা রীতি হয়ে গেছে।প্রায় দুইতিনদিন আগে বাজেটের প্রভাবে রাজধানীর বাজারগুলোতে আটা ময়দা মসুর ডাল ও সিগারেটের মতো কিছু পণ্যের দাম বেড়েছে। সেগুলোর দাম এখনো চড়া।ইত্তেফাকএএএম