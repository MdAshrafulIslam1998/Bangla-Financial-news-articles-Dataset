Serial,Title,Date,Author,News
4822,চীনের অর্থনীতির ধীর গতি বৈশ্বিক অর্থনীতির হুমকি,2016-09-28,ইত্তেফাক রিপোর্ট,আন্তর্জাতিক মুদ্রা তহবিলের আইএমএফ সাবেক প্রধান অর্থনীতিবিদ কেন রোজোফ বলেছেন চীনের অর্থনৈতিক শ্লথতা বিশ্ব অর্থনীতির জন্য বড় ধরনের হুমকি। কারণ বিশ্ব অর্থনীতির প্রবৃদ্ধি চাঙ্গা হতে শুরু করলেও চীনের শ্লথতা তাকে নিচের দিকে টেনে ধরতে পারে। ফলে চীনের অর্থনৈতিক উন্নয়ন না হলে বৈশ্বিক অর্থনীতিতে গতি আসবে না। আর চীনের অফিসিয়াল বিভাগ অর্থনৈতিক প্রবৃদ্ধিতে যতটা শ্লথতা দেখাচ্ছে বাস্তবে শ্লথতার ক্ষত আরো বেশি গভীর।  ২০১৩ সালের পর থেকে চীনের অর্থনীতি উল্টোরথে চলতে শুরু করে। আন্তর্জাতিক অর্থনৈতিক প্রতিষ্ঠান ব্যাংক অব ইন্টারন্যাশনাল সেটলমেন্টস বিআইএস গত সপ্তাহে জানিয়েছে প্রবৃদ্ধির অনুপাতে চীনের ঋণ ৩০ দশমিক ১ শতাংশে দাঁড়িয়েছে। প্রবৃদ্ধির সাথে ঋণের এ পার্থক্যটা দিনে দিনে বাড়ছে। ভয়ের বিষয় এটাই যে চীনের অর্থনীতি এখন অস্থিতিশীল ক্রেডিট বাবলের ওপর দাঁড়িয়ে রয়েছে। ঋণ ও বাণিজ্য মিলে ব্রিটিশ কেন্দ্রীয় ব্যাংকের ৫৩ হাজার কোটি টাকা চীনের কাছে রয়েছে। যা ব্যাংকটির বৈদেশিক সম্পদের ১৬ শতাংশ। ওই ব্যাংকের নীতিনির্ধারণী কমিটি মনে করছে আন্তর্জাতিক মানদণ্ডে একটি দেশের কাছে এ ঋণের পরিমাণ অনেক বেশি।  হার্ভার্ড ইউনির্ভাসিটির অর্থনীতির অধ্যাপক কেন রোজোফ বলেন সবাই মনে করে চীনের ব্যাপারটা আলাদা। রাষ্ট্রায়ত্ত বিষয়গুলো চীন ভালোভাবেই নিয়ন্ত্রণ করতে পারে। কিন্তু এটি খুবই চিন্তার বিষয়। বিশ্ব অর্থনীতি এখন মন্দার মধ্যে রয়েছে। চীনের মতো বড় অর্থনীতি এ সমস্যার মাত্রা বাড়াবে। আমরা ধরেই নিয়েছি যে ইউরোপ ও জাপান এখন যা করছে তা অন্তত চীনের সঙ্গে যোগ দেয়ার সামিল। তারপরও চীনের জন্য এগুলো কোনো সম্পূরক হবে না। আর ভারত একাই কিছুটা এগিয়ে গেলেও তা চীনের শ্লথতাকে ক্ষতিপূরণ করার মতো নয়।  কেন রোজোফ আরো বলেন যুক্তরাষ্ট্রের আসন্ন প্রেসিডেন্ট নির্বাচনের ওপরও নির্ভর করছে বিশ্ব অর্থনীতি। এখানে একটা বড় ধরনের অনিশ্চয়তা আছে। ডোনাল্ড ট্রাম্প নির্বাচনে জয়ী হলে কী হবে সে বিষয়ে সে সংশয়ের মধ্যে রয়েছে। কারণ তাদের যে কোনো একজনের জয়ের পর তাদের অর্থনৈতিক পদক্ষেপের উপর অনেকাংশে প্রভাবিত হবে বিশ্ব অর্থনীতি। তাছাড়া দুই প্রার্থীরই সংরক্ষণমূলক বাণিজ্য নীতি নিয়ে দুশ্চিন্তা রয়েছে। কারণ মুক্ত বাণিজ্য নীতিই বরং বেশি কার্যকরী হতো বাংলাদেশের জন্য। তাই অর্থনীতিবিদ হিসেবে মার্কিন যুক্তরাষ্ট্রের এবারের নির্বাচন একটি বেদনাদায়ক নির্বাচন বলেই মনে করেন কেন রোজোফ। বিবিসির সঙ্গে তিনি এসব কথা বলেন।  ইত্তেফাকএএসএস