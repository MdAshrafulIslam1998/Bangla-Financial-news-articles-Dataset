Serial,Title,Date,Author,News
4633,সরবরাহ বাড়লেও দাম কমছে না শীতের সবজির,2016-11-25,ইত্তেফাক রিপোর্ট,পুরোপুরি শীত না পড়লেও শীতের সবজিতে এখন ভরপুর রাজধানীর কাঁচাবাজারগুলো। প্রতিদিনই বাড়ছে সবজির সরবরাহ। তবে ক্রেতাদের অভিযোগ সরবরাহ বাড়লেও ব্যবসায়ীরা দাম কমাচ্ছে না সবজির।  শুক্রবার রাজধানীর কাওরানবাজার ও নিউমার্কেটসহ কয়েকটি বাজারে সরেজমিনে খোঁজ নিয়ে জানা যায় কাঁচামরিচ ও টমেটোর দাম কিছুটা কমলেও অন্যান্য সবজির দাম অপরিবর্তিত রয়েছে।  এ প্রসঙ্গে নিউমার্কেটের সবজি বিক্রেতা আকবর বলেন শীতের সবজির সসরবরাহ বাড়লেও পাইকারী বাজারে দাম কমেনি। এজন্য খুচরাবাজারেও দাম কমছে না। তিনি বলেন শীতের শুরুতে নতুন সবজির চাহিদা তুলনামুলক বেশী থাকে। তাই দামও বেশী। এক প্রশ্নের জবাবে তিনি বলেন যেভাবে সরবরাহ বাড়ছে তাতে এক সপ্তাহের মধ্যে সবজির দাম কমবে বলে আশা করি।  বাজারে বিভিন্ন ধরনের সবজির মধ্যে প্রতি কেজি নতুন আলু ৮০ থেকে ১০০ টাকা বেগুন ৫০ থেকে ৬০ টাকা শিম ৬০ থেকে ৮০ টাকা টমেটো ৮০ থেকে ১০০ টাকা মূলা ২৫ থেকে ৩০ টাকা পেঁপে ২৫ টাকা পুরনো আলু ৩০ থেকে ৩২ টাকা ঢেঁড়স ঝিঙা করলা বরবটি ও পটল বিক্রি হচ্ছে ৪০ থেকে ৫৫ টাকার মধ্যে। এছাড়া আকারভেদে প্রতিটি ফুলকপি বাঁধাকপি ২৫ থেকে ৩৫ টাকা কাঁচাকলা ৩০ থেকে ৩৫ টাকা হালি মিষ্টিকুমড়া ছোট ৪০ টাকা বিক্রি হচ্ছে।  আজ নিউমার্কেটে বাজার করতে আসা হামিদুর রহমান বলেন প্রায় দুই সপ্তাহ হলো বাজারে শীতের সবজি উঠেছে। সরবরাহও ভালো। কিন্তু দাম কমছে না। তিনি বলেন বাজারে সরকারের কোন মনিটরিং নেই। তাই ব্যবসায়ীরা দাম কমাচ্ছে না। ্এদিকে গত সপ্তাহের তুলনায় কাঁচামরিচের দাম কেজিতে ২০ টাকা কমে ৬০ থেকে ৭০ টাকায় বিক্রি হচ্ছে। প্রতি কেজি দেশি পেঁয়াজ ৩৫ থেকে ৪০ টাকা আমদানিকৃত ভারতীয় পেঁয়াজ ২৫ টাকা আদা মানভেদে ৭০ থেকে ১২০ টাকা ১৮০ টাকা রসুন মানভেদে ১৫০ থেকে ১৮০ টাকা দরে বিক্রি হচ্ছে।  নিত্য প্রয়োজনীয় মুদি পণ্য আগের দরেই বিক্রি হচ্ছে। প্রতি কেজি দেশি মসুর ডাল ১২৫ থেকে ১৩৫ টাকা তুরস্ককানাড়ার বড়দানা মসুর ডাল ৯০ থেকে ১০৫ টাকা মাঝারিদানা মসুর ডাল ১১০ থেকে ১২০ টাকা মুগ ডাল ৮০ থেকে ১১৫ টাকা ছোলা ৮৫ টাকা দরে বিক্রি হচ্ছে। এছাড়া বোতলজাত সয়াবিন তেল প্রতি লিটার ১০২ টাকা এবং খোলা সয়াবিন তেল কেজি প্রতি ৮০ থেকে ৯০ টাকায় বিক্রি হচ্ছে। ব্রয়লার মুরগি প্রতি কেজি ১৩৫ থেকে ১৪৫ টাকা লেয়ার মুরগি ১৬০ টাকা ও পাকিস্তানি লাল মুরগি আকারভেদে ২২০ থেকে ২৫০ টাকা দরে বিক্রি হচ্ছে। মাংসের মধ্যে প্রতি কেজি গরু ৪৩০ টাকা এবং খাসির মাংস ৬২০ টাকা দরে বিক্রি হচ্ছে।  মাছের মধ্যে আকার ভেদে প্রতি কেজি রুই মাছ ২৫০ থেকে ৪৫০ টাকা কাতল ২৮০ থেকে ৫০০ টাকা তেলাপিয়া ১৪০ থেকে ১৮০ টাকা পাঙ্গাস ১২০ থেকে ১৬০ টাকা চাষের কৈ ২৩০ থেকে ২৮০ টাকা ও দেশি মাগুর ৬০০ থেকে ৯০০ টাকায় বিক্রি হচ্ছে।  ইত্তেফাকএএম।