Serial,Title,Date,Author,News
4401,তেলের দাম কমানো হবে না এমন সিদ্ধান্ত হয়নি মুহিত,2017-01-18,ইত্তেফাক রিপোর্ট,অর্থমন্ত্রী আবুল মাল আবদুল মুহিত বলেছেন জ্বালানি তেলের দাম কমানো হবে না এমন কোনও সিদ্ধান্ত নেয়নি সরকার । এ বিষয়ে ফাইনাল কিছুই হয়নি।  বুধবার সচিবালয়ে ক্রয় সংক্রান্ত মন্ত্রিসভা কমিটির বৈঠক শেষে সাংবাদিকদের এক প্রশ্নের জবাবে অর্থমন্ত্রী এ কথা বলেন। এর আগে দুপুরে জ্বালানি প্রতিমন্ত্রী নসরুল হামিদ জ্বালানি তেলের মূল্য কমানোর বিষয়ে বলেন বিশ্ব বাজারে তেলের দাম আবার ঊর্ধমুখী হওয়ায় সরকার এখনই জ্বালানি তেলের দাম কমাবে না। এ বিষয়ে অর্থমন্ত্রীকে প্রশ্ন করা হলে তিনি সাংবাদিকদের জানান জ্বালানি তেলের দাম কমানো হবে না এমন কোনো সিদ্ধান্ত সরকার নেয়নি।  এ সময় উপস্থিত বাণিজ্যমন্ত্রী তোফায়েল আহমেদ বলেন তেলের দাম নিয়ে কোনো সিদ্ধান্ত হয়নি। আন্তর্জাতিক বাজারের তেলের দাম নিয়ে অর্থমন্ত্রী বলেন আন্তর্জাতিক বাজারে যে দামটা আছে সেটা তো কম। আমাদের দাম তার চেয়ে বেশি।  ইত্তেফাকএএম।