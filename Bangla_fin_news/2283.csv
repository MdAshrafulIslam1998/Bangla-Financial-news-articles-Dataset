Serial,Title,Date,Author,News
2283,রবিবার থেকে খুলছে গার্মেন্টস কারখানা যা বলছে বিজিএমইএ,2020-04-25,ইত্তেফাক রিপোর্ট,করোনা ভাইরাসের ঝুঁকির মধ্যেই রবিবার থেকে ধাপে ধাপে খুলছে গার্মেন্টস কারখানা। আজ শনিবার ব্যবসায়ীদের শীর্ষ সংগঠন এফবিসিসিআইতে এক সভায় এ সিদ্ধান্ত হয়েছে। এর পর সন্ধ্যায় গার্মেন্টস কারখানা খোলার বিষয়টি অবহিত করে তৈরি পোশাক শিল্প মালিকদের সংগঠন বিজিএমইএ শ্রম ও কর্মসংস্থান মন্ত্রণালয়ের সচিবকে চিঠি পাঠিয়েছেন। একই সিদ্ধান্ত নিয়েছে পোশাক শিল্প মালিকদের অপর সংগঠন বিকেএমইএ। এর পর শ্রম মন্ত্রণালয় স্বাস্থ্য বিধি মেনে কারখানা চালু করার জন্য একটি নির্দেশনা জারি করে।বিজিএমইএর সিদ্ধান্ত অনুযায়ী আগামী কাল রবি ও সোমবার ঢাকা মেট্রোপলিটন এলাকা ছাড়াও নারায়ণগঞ্জ এলাকার নিটিং ডায়িং ও স্যাম্পলিংয়ের কারখানা চালু হবে। ২৮ থেকে ৩০ এপ্রিল আশুলিয়া সাভার ধামরাই ও মানিকগঞ্জের কারখানা ৩০ এপ্রিল রূপগঞ্জ নরসিংদী কাঁচপুর এলাকা ২ ও ৩ মে গাজীপুর ও ময়মনসিংহ এলাকার কারখানা চালু করা হবে। কারখানা খোলার ক্ষেত্রে শুরুতে উৎপাদন ক্ষমতার ৩০ শতাংশ চালু করা হবে। পর্যায়ক্রমে তা বাড়ানো হবে।কারখানার আশে পাশে থাকা শ্রমিকদের নিয়ে কারখানা চালু এবং এপ্রিল মাসে সকল শ্রমিককে বেতন পরিশোধের অনুরোধ জানায় বিজেএমইএ। কারখানা এলাকার থেকে অনেক দূরে থাকা শ্রমিকদের এখন কর্মস্থলে না ডাকা এবং কর্মী ছাঁটাই না করার অনুরোধ জানানো হয়।বিজেএমইএ আরো জানায় প্রটোকল অনুসারে কারখানা খোলা না হলে এবং শ্রমিকরা সার্বিক সহায়তা ছাড়া ঢাকায় প্রবেশ করলে সংগঠনের পক্ষ থেকে কারখানাগুলোকে সহায়তা প্রদান করা সম্ভব হবে না।ইত্তেফাকআরএ