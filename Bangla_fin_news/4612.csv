Serial,Title,Date,Author,News
4612,তিউনিসিয়ায় ওষুধ রফতানির প্রস্তাব দিলেন বাণিজ্যমন্ত্রী,2016-12-01,অনলাইন ডেস্ক,বাণিজ্যমন্ত্রী তোফায়েল আহমেদ বলেছেন তিউনিসিয়ার বাজারে দেশের তৈরি পোশাক ওষুধ সিরামিক ও কাগজের চাহিদা রয়েছে। এ সকল পণ্য তিউনিসিয়ায় রফতানি করতে ব্যবসায়ীদের সফর বিনিময় বৃদ্ধি করার পরামর্শ দিয়েছেন তিনি।  বৃহস্পতিবার সচিবালয়ে ঢাকায় সফররত ইসলামাবাদে স্থায়ী ভাবে পোস্টিং বাংলাদেশের দায়িত্বপ্রাপ্ত তিউনিসিয়ার রাষ্ট্রদূত আদেল ইলারবির সাথে মতবিময়ের সময় মন্ত্রী এ সব কথা বলেন।  এ সময় তোফায়েল আহমেদ বলেন বাংলাদেশের মোট রপ্তানি এখন প্রায় ৩৪ বিলিয়ন মার্কিন ডলার। এর শতকরা ৫৪ ভাগ রফতানি হয় ইউরোপিয়ান ইউনিয়নের দেশগুলোতে। ৬ বিলিয়নের বেশি রপ্তানি হয় মার্কিন যুক্তরাষ্ট্রে। বাংলাদেশের মোট রপ্তানির ৮২ ভাগ আসে তৈরি পোশাক খাত থেকে। বাংলাদেশ এখন আন্তর্জাতিক মানের ওষুধ উৎপাদন করছে। এখন বিশ্বের ১২৪টি দেশে বাংলাদেশের তৈরি ওষুধ রফতানি হচ্ছে। প্রতিদিন ওষুধ রফতানি বৃদ্ধি পাচ্ছে।  রাষ্ট্রদূত মন্ত্রীকে বাংলাদেশের ব্যবসায়ী প্রতিনিধি দল নিয়ে তিউনিসিয়া সফরের আমন্ত্রণ জানান। দুদেশের বাণিজ্য বৃদ্ধির জন্য বাংলাদেশ সরকারের আন্তরিক সহযোগিতা কামনা করেন। বাসস।  ইত্তেফাকএসএস