Serial,Title,Date,Author,News
3542,পুঁজিবাজারে বড় উল্লম্ফন,2018-04-01,ইত্তেফাক রিপোর্ট,টানা পতনের পর ঘুরে দাঁড়াতে শুরু করেছে পুঁজিবাজার। দুই কার্যদিবসে ঢাকা স্টক এক্সচেঞ্জে ডিএসই সূচক আড়াইশো পয়েন্টের বেশি বেড়েছে। রবিবার সপ্তাহের শুরুতে ডিএসইতে প্রধান সূচক বেড়েছে ১৪৯ দশমিক ৭০ পয়েন্ট। একদিনের হিসাবে যা গত তিন বছরের মধ্যে সর্বোচ্চ উল্লম্ফন। বাজার বিশ্লেষকরা বলছেন বেসরকারি ব্যাংকে সরকারি প্রতিষ্ঠানের ৫০ শতাংশ অর্থ রাখার বিষয়ে সিদ্ধান্ত নিয়েছে সরকার অর্থমন্ত্রীর এমন বক্তব্যে পুঁজিবাজারে ইতিবাচক প্রভাব পড়ছে।  রবিবার একটি অনুষ্ঠানে অর্থমন্ত্রী আবুল মাল আবদুল মুহিত পুঁজিবাজারের উন্নয়নে একটি গ্রুপকে দায়িত্ব দেওয়ার কথাও জানান। এতে করে ব্যাংকগুলোতে তারল্য সংকট কাটাবে পুঁজিবাজারে আস্থা ফিরে আসতে শুরু করবে বলে মনে করছেন সংশ্লিষ্টরা।  রবিবার ডিএসইতে আর্থিক খাতের শেয়ার লেনদেনের শীর্ষে ছিল। বাজার বিশ্লেষণে দেখা যায় ডিএসইতে মোট ৩৩৮ টি কোম্পানির ১৫ কোটি ২২ লাখ ৭১ হাজার ৭৮২ টি শেয়ার ও মিউচ্যুয়াল ফান্ডের লেনদেন হয়েছে। ডিএসইতে মোট লেনদেনের পরিমাণ ৪৪১ কোটি টাকা। বৃহস্পতিবার লেনদেন হয়েছিল ৪৭০ কোটি ৩৬ লাখ টাকা। এক কার্যদিবসের ব্যবধানে ডিএসইতে লেনদেন কমেছে ২৯ কোটি ৩৬ লাখ টাকা। ডিএসই ব্রড ইনডেক্স আগের কার্যদিবসের চেয়ে ১৪৯ দশমিক ৭০ পয়েন্ট বেড়ে ৫ হাজার ৭৪৭ পয়েন্ট ডিএস৩০ মূল্য সূচক ৪৩ দশমিক ৯৮ পয়েন্ট বেড়ে ২ হাজার ১৫০ পয়েন্ট এবং ডিএসইএস শরীয়াহ সূচক ২৫ দশমিক ২৩ পয়েন্ট বেড়ে ১ হাজার ৩৩৯ দশমিক ৮৮ পয়েন্টে দাঁড়িয়েছে। লেনদেনকৃত কোপানির মধ্যে দাম বেড়েছে ২৯৮ টির কমেছে ২৫ টির এবং অপরিবর্তিত রয়েছে ১৫ টি কোম্পানির শেয়ার।  লেনদেনের ভিত্তিতে রবিবার প্রধান ১০টি কোম্পানি হলো লংকাবাংলা ফাইন্যান্স বেক্সিমকো লি. মুন্নু সিরামিক মার্কেন্টাইল ব্যাংক লি. ব্র্যাক ব্যাংক লি. সিটি ব্যাংক লি. প্রিমিয়ার ব্যাংক লি. আলিফ ম্যানুুফেকচারিং ইফাদ অটোস ও বিডি থাই। দর বৃদ্ধির শীর্ষে ছিলো শাশা ডেনিমস প্রিমিয়ার লিজিং উসমানিয়া গ্লাস অলিম্পিক এক্সেসরিজ ফার্স্ট সিকিউরিটি ইসলামি ব্যাংক লি. এনসিসি ব্যাংক লি. প্রিমিয়ার ব্যাংক যমুনা ব্যাংক লি. আরএন স্পিনিং ও লংকাবাংলা ফাইন্যান্স।  অন্যদিকে রবিবার অপর পুঁজিবাজার চট্টগ্রাম স্টক এক্সচেঞ্জে সিএসইতে লেনদেনের পরিমাণ ৩০ কোটি ২১ লাখ টাকা। বৃহস্পতিবারের চেয়ে লেনদেনদেন কমেছে ৩৫ কোটি ৫৬ লাখ টাকা।  এদিন সিএসইর প্রধান সূচক সিএসসিএক্স ২৯৪ দশমিক ৯৯ পয়েন্ট বেড়ে ১০ হাজার ৬৯৮ পয়েন্টে দাঁড়িয়েছে। রবিবার সিএসইতে লেনদেন হওয়া ২৩৮টি কোম্পানির মধ্যে দাম বেড়েছে ২০৮টির কমেছে ২৫টির এবং অপরিবর্তীত রয়েছে ৫টি কোম্পানির শেয়ার দর।  টাকার অঙ্কে এদিন সিএসইতে লেনদেনের শীর্ষ ১০ কোম্পানি হলো এসিআই বেক্সিমকো লংকাবাংলা ফিনান্স লিমিটেড বাংলাদেশ স্টিল রিরোলিং মিলস লিমিটেড কেয়া কসমেটিকস ন্যাশনাল ব্যাংক লিমিটেড ব্র্যাক ব্যাংক সিটি ব্যাংক বিবিএস ক্যাবলস এবং লাফার্জ হোলসিম।  ইত্তেফাকএমআই