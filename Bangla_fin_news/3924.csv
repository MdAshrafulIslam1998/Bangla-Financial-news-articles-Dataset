Serial,Title,Date,Author,News
3924,আবারো কমছে সোনার দাম,2017-09-25,ইত্তেফাক রিপোর্ট,এক সপ্তাহের ব্যবধানে সোনার দাম আবারো কমছে। বুধবার থেকে ভরিপ্রতি ৮৭৫ টাকা থেকে এক হাজার ১৬৬ টাকা পর্যন্ত কমছে অলংকার তৈরিতে সবচেয়ে বেশি ব্যবহূত এ ধাতুর দাম।  বাংলাদেশ জুয়েলার্স সমিতি বাজুস এক বিজ্ঞপ্তিতে নতুন এ মূল্য সম্পর্কে জানিয়েছে। এর আগে চলতি মাসের ২০ তারিখে স্বর্ণের দাম কমানো হয়েছে। আন্তর্জাতিক বাজারের সঙ্গে সঙ্গতি রেখে দেশের বাজারে সোনার দাম নির্ধারণ করা হয় বলে দাবি বাজুসের।  বাজুস নির্ধারিত নতুন মূল্য তালিকায় দেখা গেছে সবচেয়ে ভালো মানের অর্থাত্ ২২ ক্যারেটের সোনা প্রতি ভরি ১১ দশমিক ৬৬৪ গ্রাম বিক্রি হবে ৪৭ হাজার ৮২২ টাকা দরে। গত বুধবার থেকে সোমবার পর্যন্ত এ মানের সোনার ভরিপ্রতি বিক্রিমূল্য ছিল ৪৮ হাজার ৯৮৯ টাকা। অর্থাত্ প্রতি ভরিতে এ মানের সোনার দাম এক হাজার ১৬৬ টাকা কমছে।  আগামীকাল মঙ্গলবার থেকে পরবর্তী দাম নির্ধারণ না হওয়া পর্যন্ত ২১ ক্যারেটের সোনা ভরিপ্রতি বিক্রি হবে ৪৫ হাজার ৭২৩ টাকা দরে। আজ পর্যন্ত এ মানের প্রতি ভরি সোনার বিক্রিমূল্য ছিল ৪৬ হাজার ৭৭৩ টাকা। এ মানের সোনায় ভরিপ্রতি এক হাজার ৫০ টাকা কমেছে। আর ১৮ ক্যারেটের সোনা ৮৭৫ টাকা কমে ভরিপ্রতি বিক্রি দর দাঁড়িয়েছে ৪০ হাজার ২৪১ টাকা। আজ পর্যন্ত এ মানের সোনার ভরিপ্রতি দাম ছিল ৪১ হাজার ১১৬ টাকা। আর সনাতন পদ্ধতির সোনা ভরিপ্রতি ২৬ হাজার ২৪৪ টাকার বদলে আগামীকাল থেকে বিক্রি হবে ২৫ হাজার ৩৬৯ টাকায়। অর্থাত্ ভরিতে ৮৭৫ টাকা কমেছে। এদিকে সোনার দাম কমলেও অপরিবর্তিত রয়েছে রূপার দাম। ২১ ক্যাডমিয়ামের প্রতি ভরি রুপার বিক্রিমূল্য এক হাজার ৫০ টাকা।  ইত্তেফাকএএম।