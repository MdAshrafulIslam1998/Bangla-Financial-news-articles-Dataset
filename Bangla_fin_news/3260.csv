Serial,Title,Date,Author,News
3260,কৃষকের মেয়ে আন্তর্জাতিক মুদ্রা তহবিলের প্রধান অর্থনীতিবিদ,2018-10-02,অনলাইন ডেস্ক,আন্তর্জাতিক মুদ্রা তহবিলের আইএমএফ প্রধান অর্থনীতিবিদ হিসেবে দায়িত্ব নিতে যাচ্ছেন গীতা গোপীনাথ। তিনিই প্রথম কোনো নারী যিনি হবেন আইএমএফের এই দায়িত্ব পাচ্ছেন।  সোমবার তার নিয়োগের কথা ঘোষণা করেন আইএমএফ প্রধান ক্রিস্টিন ল্যাগার্দে। গীতার নিয়োগের পরে আইএমএফ বিশ্ব ব্যাংক এবং ওইসিডি এই তিন প্রতিষ্ঠানেরই প্রধান অর্থনীতিবিদ হবেন কোনও নারী।  আইএমএফের প্রধান অর্থনীতিবিদ মরিস ওবস্টফেল্ডের স্থলাভিষিক্ত হবেন ৪৬ বছর বয়সী গীতা। চলতি বছরের শেষে অবসরে যাচ্ছেন মরিস। এর আগে রিজার্ভ ব্যাংক অব ইন্ডিয়ার সাবেক গভর্নর রঘুরাম রাজন আইএমএফের প্রধান অর্থনীতিবিদ হিসেবে দায়িত্ব পালন করেন।  গীতা গোপীনাথ ১৯৭১ সালে ৮ ডিসেম্বর ভারতের কলকাতায় জন্মগ্রহণ করেন। কলকাতায় প্রাথমিক পড়াশুনা করেন। আর উচ্চশিক্ষা নেন দিল্লি ও আমেরিকায়। গীতার বাবা একজন কৃষক। আর মা গৃহকর্ত্রী।  ২০০১ সালে যুক্তরাষ্ট্রের প্রিন্সটন ইউনিভার্সিটি থেকে অর্থনীতিতে পিএইচডি করেন এই নারী। এরপরেই শিকাগো বিশ্ববিদ্যালয়ে অর্থনীতি বিভাগের সহকারী অধ্যাপক হিসেবে কাজ করেন। ২০০৫ সালে হার্ভার্ড বিশ্ববিদ্যালয়ে অধ্যাপক হিসাবে যোগ দেন তিনি। শুধু শিক্ষকতা নয় জি২০এর অর্থ মন্ত্রণালয়ের পরামর্শদাতা কমিটির সদস্য ছিলেন গীতা। খবর আনন্দবাজার  ইত্তেফাকজেডএইচ