Serial,Title,Date,Author,News
4269,সিলভান টেকনোলজিস ও আরামিট এর মধ্যে চুক্তি সই,2017-03-15,অনলাইন ডেস্ক,আরামিট ঢেউশীট ও সিলভান টেকনোলজিস এর স্টীল বিল্ডিং এবং সরঞ্জাম ব্যবহারের লক্ষ্যে প্রাণআরএফএল গ্রুপের প্রতিষ্ঠান সিলভান টেকনোলজিস লিমিটেড ও আরামিট লিমিটেডের মধ্যে একটি চুক্তি স্বাক্ষর হয়েছে।  রবিবার রাজধানীর প্রাণআরএফএল সেন্টারে সিলভান টেকনোলজিস লিমিটেডের প্রধান পরিচালন কর্মকর্তা ইঞ্জিনিয়ার মোস্তাফিজুর রহমান খান ও আরামিট লিমিটেডের ডেপুটি জেনারেল ম্যানেজার ইঞ্জিনিয়ার মনজুর আলম নিজ নিজ প্রতিষ্ঠানের পক্ষে চুক্তিপত্রে স্বাক্ষর করেন।   এ বিষয়ে মোস্তাফিজুর রহমান জানান চুক্তি অনুযায়ী প্রতিষ্ঠানটির ঢেউশীট দেশ ও বিদেশে বাজারজাত করতে পারবে সিলভান টেকনোলজিস। অন্যদিকে সিলভান টেকনোলজিসের স্টীল বিল্ডিং ও এর সরঞ্জাম ব্যবহার করবে আরামিট লিমিটডে। যৌথ এ পথচলায় ক্রেতাদেরকে এখন উন্নতমানের পণ্য ও সেবা দিতে পারবেন বলে তিনি আশা প্রকাশ করেন।  এসময় আরও উপস্থিত ছিলেন সিলভান টেকনোলজিস এর অ্যাসিসটেন্ট জেনারেল ম্যানেজার মামুন অর রশীদ ও শাহাদাত হাসান বিপণন বিভাগের প্রধান প্রণব কুমার আরামিট লিমিটেডের অ্যাসিসটেন্ট জেনারেল ম্যানেজার জাহাঙ্গীর আলম ও ডেপুটি ম্যানেজার বিক্রয় ও বিপণন রিপন কুমার রায়সহ প্রতিষ্ঠান দুটির উর্ধ্বতন কর্মকর্তারা।   সিমেন্টের তৈরি ঢেউশীট উৎপাদনে দেশজুড়ে সমধিক পরিচিত একটি প্রতিষ্ঠান হলো আরামিট লিমিটেড।