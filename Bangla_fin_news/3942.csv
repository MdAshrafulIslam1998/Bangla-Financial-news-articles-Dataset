Serial,Title,Date,Author,News
3942,চালের দাম কমানোর আশ্বাস ব্যবসায়ীদের,2017-09-19,ইত্তেফাক রিপোর্ট,আগামী কয়েকদিনে মধ্যে চালের দাম প্রতি কেজিতে ২৩ টাকা কমানোর আশ্বাস দিয়েছেন ব্যবসায়ীরা। আজ মঙ্গলবার খাদ্য মন্ত্রণালয়ে অনুষ্ঠিত এক বৈঠকে তারা এ আশ্বাস দেন। বৈঠকে উপস্থিত ছিলেন বাণিজ্যমন্ত্রী তোফায়েল আহমেদ কৃষিমন্ত্রী মতিয়া চৌধুরী ও খাদ্যমন্ত্রী কামরুল ইসলাম।  চালের দাম কমানোর আশ্বাস দেয়ার সঙ্গে সঙ্গে সরকারকে কিছু শর্তও দিয়েছেন ব্যবসায়ীরা। তারা দাবি জানান চালের আমদানি ও পরিবহনে পাটের বস্তার পরিবর্তে প্লাস্টিকের বস্তা ব্যবহার করতে দিতে হবে। এছাড়া স্থলবন্দর দিয়ে চালবাহী ট্রাকগুলো যেন দ্রুত আসতে পারে সেই ব্যবস্থা করারও দাবি জানান।  বৈঠকে খাদ্যমন্ত্রী কামরুল ইসলাম বলেন দেশে চালের কোনো সংকট নেই। সারাদেশে প্রায় এক কোটি টন চাল আছে। তিনি অভিযোগ করেন ব্যবসায়ীরা কৃত্তিমভাবে চালের দাম বাড়াচ্ছেন। এই অভিযোগের তীব্র প্রতিবাদ জানিয়ে ব্যবসায়ীরা বলেন সরকারের নীতিগত সমস্যা ও সময়মতো সিদ্ধান্ত না নেয়ার কারণে চালের সংকট তৈরি হয়েছে।  বৈঠকে দেয়া বক্তব্যে চালকল মালিক সমিতির সাধারণ সম্পাদক লায়েক আলী বলেন সরকার ব্যবসায়ীদের দাবি মেনে নিয়েছে। আগামী কয়েকদিনের মধ্যে চালের দাম প্রতিকেজিতে ২৩ টাকা কমবে।  ইত্তেফাকএএম।