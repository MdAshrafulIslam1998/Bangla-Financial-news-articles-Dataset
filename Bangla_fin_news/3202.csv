Serial,Title,Date,Author,News
3202,শীতকালীন সবজির দাম কমছে,2018-11-16,ইত্তেফাক রিপোর্ট,বাজারে এখন শীতকালীন সবজিতে ভরপুর। ফুলকপি বাঁধাকপি থেকে শুরু করে মূলা শিম লাউ গাজরসহ সব ধরনের সবজি দোকানে থরে থরে সাজানো। আর সরবরাহ বাড়ায় কমতে শুরু করেছে এসব সবজির দাম।শুক্রবার রাজধানীর কাওরানবাজার নিউমার্কেট ও তুরাগ এলাকার বাজারে গিয়ে সবজি বাজারের এ চিত্র দেখা যায়। তবে ব্যতিক্রম শুধু টমেটো। এখনো টমেটোর কেজি ৮০ টাকা। দেশীয় পাকা টমেটো এখনো বাজারে সেভাবে না আসায় ভারতীয় আমদানি করা এসব পাকা টমেটো বিক্রি হচ্ছে চড়া দামে।সবজি ব্যবসায়ীরা বলেছেন দেশীয় টমেটো বাজারে আসতে আরো সপ্তাহখানেক লাগবে। তখন টমেটোর দাম কমে আসবে। বাজারে শীতকালীন অন্যান্য সবজির দাম কমতে শুরু করেছে বলে তারা জানান। গত সপ্তাহের তুলনায় সবজিভেদে কেজিতে ৫ থেকে ১০ টাকা পর্যন্ত কমেছে বলে ব্যবসায়ীরা জানান।শুক্রবার বাজারে শিম ৪০ থেকে ৫০ টাকা বেগুন ৩০ থেকে ৪০ টাকা ফুলকপি ও বাঁধাকপি ২০ থেকে ৩০ টাকা মুলা ৩০ টাকা কাঁচকলা প্রতি হালি ২০ থেকে ২৫ টাকা পটল ৩০ থেকে ৩৫ টাকা লাউ আকারভেদে প্রতি পিস ৩০ থেকে ৪০ টাকা কাঁচা টমেটো ৪০ থেকে ৫০ টাকা গাজর ৭০ থেকে ৮০ টাকা বরবটি ৪০ টাকা আলু ২৫ টাকা ঝিঙা ৪৫ থেকে ৫০ টাকা কেজিতে বিক্রি হচ্ছে। এছাড়া কাঁচামরিচ ৪০ টাকা ও দেশি পেঁয়াজ ৩০ থেকে ৩৫ টাকা এবং আমদানি করা পেঁয়াজ ২৫ টাকায় বিক্রি হয়।এদিকে রাজধানীর বাজারগুলোতে আবার ইলিশের সরবরাহ বেড়েছে। ৬শ থেকে ৮শ গ্রাম ওজনের ইলিশ বিক্রি হচ্ছে ৫শ থেকে সাড়ে ৭শ টাকায়। অন্যান্য মাছের মধ্যে চাষের পাঙ্গাস ১৬০ থেকে ১৮০ টাকা কৈ ১৬০ থেকে ২২০ টাকা তেলাপিয়া ১৪০ থেকে ১৬০ টাকা ট্যাংরা ৪০০ থেকে ৬০০ টাকা শিং ৪০০ থেকে ৬০০ টাকা পাবদা ৪০০ থেকে ৬০০ টাকা চিংড়ি ৫০০ থেকে ৮০০ টাকা কেজি দরে বিক্রি হচ্ছে।মাংসের দাম অপরিবর্তিত রয়েছে। ব্রয়লার মুরগির কেজি বিক্রি হচ্ছে ১৩০ থেকে ১৪০ টাকায়। এছাড়া গরুর মাংস ৪৮০ থেকে ৫০০ এবং খাসির মাংস ৭৫০ টাকা কেজিতে বিক্রি হচ্ছে।ইত্তেফাকজেডএইচ