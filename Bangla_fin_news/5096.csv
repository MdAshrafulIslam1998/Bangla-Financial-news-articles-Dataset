Serial,Title,Date,Author,News
5096,দেশে বিমা গ্রাহক এক কোটি ৬৫ লাখ,2016-06-02,ইত্তেফাক রিপোর্ট,অর্থমন্ত্রী আবুল মাল আব্দুল মুহিত বলেছেন আমাদের বিমাখাত ক্রমশই সম্প্রসারিত হচ্ছে। বাড়ছে বিমা গ্রহীতার সংখ্যা। চলতি অর্থবছরের প্রথম ছয় মাসে গত অর্থবছরের তুলনায় ২২ শতাংশ বেড়েছে। বৃহস্পতিবার জাতীয় সংসদে ২০১৬১৭ অর্থবছরের বাজেট উপস্থাপনের সময় তিনি এ তথ্য জানান।  বিমা উন্নয়ন ও নিয়ন্ত্রক কর্তৃপক্ষের আইডিআরএ তথ্য অনুযায়ী বর্তমানে ৭৩টি বিমা কোম্পানি রয়েছে। এর মধ্যে পুঁজিবাজারে তালিকাভুক্ত আছে ৪৭টি। বৃহস্পতিবার বাজেট প্রস্তাব দেয়ার সময়ে অর্থমন্ত্রী বলেন আমাদের বিমা খাত দিন দিন বড় হচ্ছে। বাড়ছে বিমা গ্রহীতার সংখ্যা। গত অর্থবছরের একই সময়ের তুলনায় ২২ শতাংশ বেড়ে এক কোটি ৬৫ লাখে দাঁড়িয়েছে। তিনি বলেন বিমা খাতে এ প্রবৃদ্ধির ধারা অব্যাহত রাখতে বিভিন্ন প্রশাসনিক ও আইনি সংস্কার অব্যাহত আছে। দেশের অনগ্রসর জনগোষ্ঠীকে বিমার আওতায় আনতে ১০০ টাকার মাসিক প্রিমিয়ামে সামাজিক নিরাপত্তা বিমা চালু করা হয়েছে।  মন্ত্রী আরও বলেন এর বাইরে উপকূলীয় মৎসজীবী নির্মাণ মোটরযান ও গার্মেন্টস শ্রমিক দুর্যোগপ্রবণ এলাকার মাঝি জেলে ও কৃষক এবং প্রবাসীদের কল্যাণে বিশেষ বিমা স্কিম চালু করা হয়েছে। এ খাতের উন্নয়নে কর্মপরিকল্পনার কথা তুলে ধরে তিনি বলেন স্বাস্থ্য বিমা মৎস্য ও পশুসম্পদের বিমা আবহাওয়াসূচকভিত্তিক শস্য বিমা এবং বিমা খাতসংশ্লিষ্ট নিয়ন্ত্রক সংস্থার সক্ষমতা বৃদ্ধি করা হচ্ছে। এসব কর্মপরিকল্পনা বাস্তবায়িত হলে দেশের অর্থনীতিতে বিমা খাতের অবদান বাড়বে বলে আশা করেন অর্থমন্ত্রী।