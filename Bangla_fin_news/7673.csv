Serial,Title,Date,Author,News
7673,১ বছরের পুরনো গাড়ি আমদানিতে ১৫ অবচয়,2014-03-11,ইত্তেফাক রিপোর্ট,৬ মাস থেকে ১ বছরের পুরনো গাড়ি আমদানিতে ১৫ শতাংশ অবচয় ডেপ্রিসিয়েশেন সুবিধা পাওয়া যাবে। গত সোমবার জাতীয় রাজস্ব বোর্ড এনবিআর এ বিষয়ে একটি আদেশ এসআরও জারি করেছে। অবশ্য ৬ মাস পর্যন্ত পুরনো গাড়ি এ সুবিধা পাবে না। চলতি ২০১৩১৪ অর্থবছরের বাজেটে এক বছরের পুরনো গাড়ি আমদানিতে কোন অবচয় সুবিধা দেয়া হয়নি। এ ধরণের গাড়ি আমাদানিতে অবচয় সুবিধা দেয়ার জন্য পুরনো গাড়ি আমদানিকারকরা দীর্ঘদিন থেকে দাবি জানিয়ে আসছিলেন। তবে এক বছর থেকে দুই বছরের পুরনো গাড়ি আমদানিতে বিদ্যমান অবচয় সুবিধা ৫ শতাংশ কমানো হয়েছে। অবচয়ের অন্যান্য ক্ষেত্রে কোন পরিবর্তন আনা হয় নি।চলতি অর্থবছরে ৫ বছর পর্যন্ত পুরনো গাড়ির আমদানিতে সর্বোচ্চ অবচয় সুবিধা বছর ভিত্তিক ভাগ করে দেয়া হয়েছে। এটি এখন সর্বোচ্চ ৪৫ শতাংশ। এর আগে এই অবচয় সুবিধা ছিল ৩৫ শতাংশ।৬ মাস থেকে এক বছরের পুরনো গাড়ি আমদানিতে অবচয় সুবিধা দেয়াকে ইতিবাচক বলে মনে করছেন পুরনো গাড়ি আমদানিকারকরা। তবে এক বছর থেকে দুই বছরের পুরনো গাড়ি আমদানিতে অবচয় সুবিধা ৫ শতাংশ কমানোর ফলে ১৫শ সিসির একটি গাড়ির দাম গড়পড়তা দেড় লাখ টাকা করে বেড়ে যাবে বলে তাদের আশংকা।