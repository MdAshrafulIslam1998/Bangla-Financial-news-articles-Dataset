Serial,Title,Date,Author,News
6852,“অ্যালিকো” এখন “মেটলাইফ”,2015-01-02,ইত্তেফাক রিপোর্ট,জীবনবীমা প্রতিষ্ঠান আমেরিকান লাইফ ইন্স্যুরেন্স কোম্পানি তাদের মেটলাইফ অ্যালিকো নাম পরিবর্তন করে মেটলাইফ নামে পরিচালিত হওয়ার সিদ্ধান্ত নিয়েছে। গতকাল বৃহস্পতিবার এক সংবাদ বিজ্ঞপ্তিতে প্রতিষ্ঠানটি এ তথ্য জানায়। সংবাদ বিজ্ঞপ্তিতে প্রতিষ্ঠানটির রিজিওনাল সিনিয়র ভাইস প্রেসিডেন্ট অ্যান্ড হেড অব সাউথ এশিয়া এম নূরুল ইসলাম এই ঘোষণা দেন। তিনি বলেনবীমা শিল্পে সত্যিকার বিশ্বমানের কোম্পানি হওয়ার প্রয়াসে আমরা আজ সারা পৃথিবীতে সুপরিচিত মেটলাইফ ব্র্যান্ডের সাথে একাত্ম হলাম। আমি বিশ্বাস করি মেটলাইফ ব্র্যান্ডের অন্তর্নিহিত শক্তিমত্তা আমাদেরকে এদেশের সর্বস্তরের মানুষের জীবনবীমা চাহিদা পূরণে বিশেষ ভূমিকা রাখবে।