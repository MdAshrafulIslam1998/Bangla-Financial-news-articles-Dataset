Serial,Title,Date,Author,News
1036,আর্থিক প্রতিষ্ঠানেও চলবে স্বাভাবিক কার্যক্রম,2021-08-11,ইত্তেফাক রিপোর্ট,আজ বুধবার থেকে ব্যাংকের মত আর্থিক প্রতিষ্ঠানগুলোও স্বাভাবিক কার্যক্রমে ফিরছে। নতুন সূচি অনুযায়ী আর্থিক প্রতিষ্ঠানগুলোর অফিস খোলা থাকবে সকাল ১০টা থেকে সন্ধ্যা ৬টা পর্যন্ত। গতকাল মঙ্গলবার বাংলাদেশ ব্যাংকের প্রতিষ্ঠান ও বাজার বিভাগ থেকে এ সংক্রান্ত একটি নির্দেশনা জারি করা হয়েছে।সব আর্থিক প্রতিষ্ঠানের ব্যবস্থাপনা পরিচালক ও প্রধান নির্বাহীদের কাছে পাঠানো নির্দেশনায় বলা হয়েছে বুধবার থেকে আর্থিক প্রতিষ্ঠানসমূহের জন্য অফিস সময়সূচি হবে সকাল ১০টা থেকে সন্ধ্যা ৬টা পর্যন্ত।  অফিসের কর্মপরিবেশে সামাজিক দূরত্ব বজায় রাখার পাশাপাশি সব ক্ষেত্রে মাস্ক পরিধান নিশ্চিত করতে হবে এবং যথাযথভাবে স্বাস্থ্যবিধি অনুসরণ করতে হবে। আর্থিক প্রতিষ্ঠান আইন ১৯৯৩ এর ১৮ ছ ধারায় প্রদত্ত ক্ষমতাবলে কেন্দ্রীয় ব্যাংক এ নির্দেশনা জারি করেছে।ইত্তেফাকএমআর