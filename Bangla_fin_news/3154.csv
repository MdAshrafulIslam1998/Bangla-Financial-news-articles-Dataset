Serial,Title,Date,Author,News
3154,ঢাকা আন্তর্জাতিক বাণিজ্য মেলার পর্দা উঠছে আজ,2019-01-09,ইত্তেফাক রিপোর্ট,আজ বুধবার থেকে শুরু হচ্ছে মাসব্যাপী ঢাকা আন্তর্জাতিক বাণিজ্য মেলা। বিকালে রাষ্ট্রপতি মো. আবদুল হামিদ মেলার আনুষ্ঠানিক উদ্বোধন করবেন। এবারের বাণিজ্য মেলায় দেশের কয়েকশ প্রতিষ্ঠানের পাশাপাশি বিশ্বের ২২টি দেশের ৫২টি প্রতিষ্ঠান অংশ নিচ্ছে। মেলা উপলক্ষে গতকাল মঙ্গলবার আগারগাঁওয়ে মেলা প্রাঙ্গণে আয়োজিত এক সংবাদ সম্মেলনে বিভিন্ন তথ্য তুলে ধরেন বাণিজ্যমন্ত্রী টিপু মুনশি। বাণিজ্য সচিব মফিজুল ইসলাম মেলার আয়োজক রফতানি উন্নয়ন ব্যুরোর ইপিবি ভাইস চেয়ারম্যান বিজয় ভট্টাচার্য বাণিজ্য মন্ত্রণালয়ের অতিরিক্ত সচিব তপন কান্তি ঘোষসহ সংশ্লিষ্ট কর্মকর্তারা এ সময় উপস্থিত ছিলেন। এ সময় বাণিজ্যমন্ত্রী টিপু মুনশি বলেন দেশীয় পণ্যের ব্র্যান্ডিং করাই বাণিজ্য মেলার মূল উদ্দেশ্য। পাশাপাশি পণ্য বহুমুখীকরণ রফতানি বাড়ানোও উদ্দেশ্য। মেলা প্রসঙ্গে বাণিজ্য সচিব বলেন জাতীয় সংসদ নির্বাচনের কারণে এবারের মেলা শুরু হতে দেরি হলো। মেলার মাধ্যমে আন্তর্জাতিক বাজারে দেশীয় পণ্যের উপস্থিতি নিশ্চিত করার পাশাপাশি মান ও প্রতিযোগিতামূলক দর নিশ্চিত করা হবে।প্রতিদিন সকাল ১০টা থেকে রাত ১০টা পর্যন্ত মেলা চলবে। প্রাপ্ত বয়স্ক দর্শনার্থীদের প্রবেশ টিকিটের মূল্য ৩০ টাকা। আর অপ্রাপ্ত বয়স্কদের জন্য ২০ টাকা। প্রথমবারের মতো বাণিজ্য মেলার টিকিট অনলাইনে বিক্রির ব্যবস্থা করা হয়েছে। তবে এজন্য টিকিটের মূল্যের অতিরিক্ত ২ টাকা দিতে হবে দর্শনার্থীকে। মোবাইল অ্যাপ মোবাইল ব্যাংকিং ইন্টারনেট ব্যাংকিং এবং ডেবিট ও ক্রেডিট কার্ডের মাধ্যমে অনলাইনে মেলার প্রবেশ টিকিট কেনা যাবে।মেলায় দর্শনার্থীদের সুবিধার্থে এটিএম বুথ স্থাপন করা হয়েছে। রয়েছে শিশু পার্ক টয়লেট মসজিদ কার পার্কিং মা ও শিশু কেন্দ্র এবং ডাকঘর।আরও পড়ুনঃ  ...এমপিদের শপথ বাতিল চেয়ে স্পিকারকে লিগ্যাল নোটিসএক প্রশ্নের জবাবে টিপু মুনশি বলেন ২০২১ সালে রফতানি আয় ৫০ বিলিয়ন ডলারে উন্নীত করার লক্ষ্য রয়েছে। এ লক্ষ্য অর্জন সম্ভব কারণ বিভিন্ন খাতে রফতানি আয় বাড়ছে। তবে চামড়া খাতে কিছু সমস্যা আছে যেটা সমাধানে সরকার উদ্যোগ নেওয়া হবে। এ ছাড়া কর্মসংস্থান সৃষ্টি অর্থনৈতিক অঞ্চলগুলোকে কার্যকর করা বিদেশি বিনিয়োগ সহজ করার পরিকল্পনা রয়েছে। তিনি বলেন আঞ্চলিক ভিত্তিতে ব্যবসা বাণিজ্যে গুরুত্ব দেওয়া হবে। যেমন ময়মনসিংহে মাছ রংপুরে আলু ভুট্টা ইত্যাদি হচ্ছে। সেগুলোকে সহজে সবখানে ছড়িয়ে দেওয়ার চেষ্টা থাকবে।ইত্তেফাকনূহু