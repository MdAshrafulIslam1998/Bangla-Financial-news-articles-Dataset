Serial,Title,Date,Author,News
28,ব্যাংক খাতে সাংঘাতিক অপরাধ হচ্ছে হাইকোর্ট,2022-07-26,ইত্তেফাক অনলাইন ডেস্ক,ব্যাংক খাতেই দেশের বড় অপরাধগুলো সংঘটিত হচ্ছে বলে মন্তব্য করেছেন হাইকোর্ট। ঋণ জালিয়াতির মামলায় ইসলামী ব্যাংকের চার কর্মকর্তার জামিন শুনানিকালে মঙ্গলবার ২৬ জুলাই বিচারপতি মো. নজরুল ইসলাম তালুকদার ও বিচারপতি খিজির হায়াতের সমন্বয়ে গঠিত হাইকোর্ট বেঞ্চ এ মন্তব্য করেন। আদালতে দুদকের পক্ষে শুনানিতে ছিলেন জ্যেষ্ঠ আইনজীবী মো. খুরশীদ আলম খান। রাষ্ট্রপক্ষে ছিলেন ডেপুটি অ্যাটর্নি জেনারেল একেএম আমিন উদ্দিন মানিক। শুনানিকালে আদালত বলেন সবচেয়ে সাংঘাতিক অপরাধ হচ্ছে ব্যাংকে। ব্যাংক খাতে বড় বড় অপরাধ হচ্ছে। এরা দেশটাকে পঙ্গু করে দিচ্ছে। এভাবে চললে দেশটা এগোবে কীভাবে প্রশ্ন তুলেছেন আদালত। পরে আসামিদের উদ্দেশে আদালত বলে আপনাদের জেলে পাঠাতাম কিন্তু টাকার পরিমাণ কম হওয়ায় আত্মসমর্পণের সুযোগ দেওয়া হলো। পরে আদালত আসামিদের আগামী চার সপ্তাহের মধ্যে আত্মসমর্পণের নির্দেশ দেয়। ঋণজালিয়াতি সংক্রান্ত ওই মামলায় চার আসামি জামিন চাইলে আদালত এ আদেশ দেন।