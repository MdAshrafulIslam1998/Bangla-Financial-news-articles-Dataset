Serial,Title,Date,Author,News
5607,ব্যাংকিং মেলার লোগো উন্মোচন,2015-11-07,অনলাইন ডেস্ক,দেশে প্রথমবারের মত অনুষ্ঠিতব্য ব্যাংকিং মেলার লোগো উন্মোচন করেছে বাংলাদেশ ব্যাংক। ব্যাংকিং খাতকে জনগণের দোরগোড়ায় পৌঁছানো ও অন্তর্ভুক্তিমূলক অর্থনীতিকে আরো বেগবান করতে ব্যাংকিং মেলার আয়োজন করা হয়েছে।  একটি ব্যাংকিং জাতি গড়ার প্রত্যয় এই শ্লোগানকে সামনে রেখে আগামী ২৪ নভেম্বর থেকে পাঁচ দিন চলবে এ মেলা। বাংলা একাডেমি মিলনায়তন ও প্রাঙ্গণে এ মেলা সর্বসাধারণের জন্য উন্মুক্ত থাকবে প্রতিদিন সকাল ১০টা থেকে রাত ৯টা পর্যন্ত।  গভর্নর ড. আতিউর রহমানের উদ্ধৃতি দিয়ে কেন্দ্রীয় ব্যাংকের মহাব্যবস্থাপক এ এফ এম আসাদুজ্জামান বলেন মেলা সফল করতে গভর্নর ব্যাংক ও আর্থিক প্রতিষ্ঠানসমূহের প্রতি আহ্বান জানিয়েছেন। একইসাথে তিনি আইনশৃঙ্খলা বাহিনীর সদস্যদের কার্যকর পদক্ষেপ নেয়ার অনুরোধ করেছেন। গভর্নর বর্তমানে যুক্তরাষ্ট্র সফরে রয়েছেন।  মেলায় দেশের ৫৬টি তফসিলি ব্যাংকের স্টলসহ অন্যান্য আর্থিক প্রতিষ্ঠান ও মোবাইল ফাইন্যান্সিয়াল সার্ভিস প্রোভাইডারের স্টল থাকবে। বাংলাদেশ ব্যাংকের বিষয়ভিত্তিক একাধিক স্টল থাকবে। যেমন  আর্থিক শিক্ষা টাকা জাদুঘর বাংলাদেশ সিকিউরিটি প্রিন্টিং প্রেস কীভাবে টাকা বানানো হয় বাংলাদেশ ব্যাংকের বিভিন্ন প্রকাশনা স্মারক মুদ্রা ও নোট বিক্রয় বাংলাদেশ ব্যাংক প্রদত্ত সেবা ইত্যাদি।  এছাড়া মেলায় বিভিন্ন বিশ্ববিদ্যালয়ের শিক্ষার্থীদের অংশগ্রহণে বিতর্ক প্রতিযোগিতা সেমিনার ওয়ার্কশপ গোলটেবিল বৈঠক ও সাংস্কৃতিক অনুষ্ঠান হবে।