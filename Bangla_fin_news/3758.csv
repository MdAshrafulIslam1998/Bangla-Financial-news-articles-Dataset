Serial,Title,Date,Author,News
3758,এনআরবিসি ব্যাংকে নয়া চেয়ারম্যান সংকট দূর করার অঙ্গীকার,2017-12-12,ইত্তেফাক রিপোর্ট,আগের সব সংকট শিগগিরই দূর করে গ্রাহকদের আস্থা ফিরিয়ে আনা হবে এমন কথা বলেছেন এনআরবি কমার্শিয়াল ব্যাংকের নতুন চেয়ারম্যান তমাল এসএম পারভেজ। গতকাল সোমবার বাংলাদেশ ব্যাংকের প্রধান কার্যালয়ের সামনে সাংবাদিকদের সামনে এই ঘোষণা দিয়েছেন রাশিয়া প্রবাসী এই ব্যবসায়ী।  বিভিন্ন অভিযোগের প্রেক্ষিতে ব্যাংকটির পুরনো নেতৃত্ব ভেঙে দিয়ে নতুন দায়িত্ব পাওয়া চেয়ারম্যান ভাইস চেয়ারম্যান ও ব্যবস্থাপনা পরিচালকসহ ঊর্ধ্বতন কর্মকর্তারা কেন্দ্রীয় ব্যাংকের তিন ডেপুটি গভর্নরের সঙ্গে আলাদা বৈঠক শেষে সাংবাদিকদের সঙ্গে কথা বলেন। রবিবার ব্যাংকটির প্রধান কার্যালয়ে এক জরুরি পর্ষদ সভায় ব্যাংকের চেয়ারম্যান ভাইস চেয়ারম্যান ও ব্যবস্থাপনা পরিচালক এমডি পদে পরিবর্তন আনা হয়। এতে প্রতিষ্ঠাকালীন চেয়ারম্যান ফরাছত আলী পদত্যাগ করলে নতুন দায়িত্ব পান তমাল এস এম পারভেজ।  চলতি বছরের ২০ মার্চ ব্যাংকটির তত্কালীন চেয়ারম্যান ও এমডির কাছে পাঠানো পৃথক নোটিসে বাংলাদেশ ব্যাংক জানায় আমানতকারীদের স্বার্থে ও জনস্বার্থে এনআরবিসি ব্যাংক চালাতে ব্যর্থ হয়েছে ফরাছত আলীর নেতৃত্বাধীন পরিচালনা পর্ষদ। সেই প্রেক্ষিতেই ব্যাংকটিতে এই পরিবর্তন এলো।  ইত্তেফাকআনিসুর