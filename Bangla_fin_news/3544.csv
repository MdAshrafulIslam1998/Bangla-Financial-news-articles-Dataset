Serial,Title,Date,Author,News
3544,সিআরআর এক শতাংশ কমছে কমবে সুদের হারও অর্থমন্ত্রী,2018-04-01,ইত্তেফাক রিপোর্ট,বাংলাদেশ ব্যাংকে জমা রাখা ব্যাংকগুলোর নগদ জমা সংরক্ষণ ক্যাশ রিজার্ভ রেশিও বা সিআরআর এক শতাংশ কমানোর সিদ্ধান্ত নেওয়া হয়েছে বলে জানিয়েছেন অর্থমন্ত্রী আবুল মাল আবদুল মুহিত।    আজ রবিবার রাজধানীর একটি হোটেলে অর্থমন্ত্রীর উপস্থিতিতে বাংলাদেশ ব্যাংক ও ব্যাংক মালিকদের সংগঠন বিএবির যৌথ বৈঠকে এ সিদ্ধান্ত হয়েছে। সিআরআর কমালে প্রায় ১০ হাজার কোটি টাকা বিনিয়োগযোগ্য হবে ব্যাংকগুলোর। এছাড়াও সরকারি প্রতিষ্ঠানের আমানতের ৫০ ভাগ বেসরকারি ব্যাংকে রাখা যাবে বলে গত শুক্রবার যে সিদ্ধান্ত হয়েছে তাও অব্যাহত আছে বলে জানিয়েছেন অর্থমন্ত্রী।    বৈঠকে বাংলাদেশ ব্যাংকের গভর্নর ফজলে কবির বাংলাদেশ ব্যাংকের উপদেষ্টা এস কে সুর চৌধুরী বিএবি চেয়ারম্যান নজরুল ইসলাম মজুমদার আওয়ামী লীগের সভাপতি শেখ হাসিনার বেসরকারি খাত উন্নয়নবিষয়ক উপদেষ্টা ও আইএফআইসি ব্যাংকের চেয়ারম্যান সালমান এফ রহমান স্ট্যান্ডার্ড ব্যাংকের চেয়ারম্যান কাজী আকরাম উদ্দিন আহমদ প্রিমিয়ার ব্যাংকের চেয়ারম্যান ও আওয়ামী লীগের সাবেক সংসদ সদস্য এইচ বি এম ইকবাল ঢাকা ব্যাংকের ব্যবস্থাপনা পরিচালক ও প্রধান নির্বাহী কর্মকর্তা সৈয়দ মাহবুবুর রহমানসহ আর্থিক খাতের শীর্ষ কর্মকর্তারা উপস্থিত ছিলেন।    পরে অর্থমন্ত্রী সাংবাদিকদের বলেন সুদের হার কমানোর চেষ্টা করছি আমরা। এরই অংশ হিসেবে বেসরকারি ব্যাংকগুলোতে সরকারি প্রতিষ্ঠানের আমানত ৫০ শতাংশ রাখা হবে। আর আজকের সিদ্ধান্ত অনুযায়ী বাংলাদেশ ব্যাংকে বেসরকারি ব্যাংকগুলোর জমা রাখা সিআরআরের এক শতাংশ টাকা ব্যাংকগুলো ব্যবহার করতে পারবে। এর ফলে ১০ হাজার কোটি টাকার মতো টাকা বেসরকারি ব্যাংকগুলোর হাতে চলে আসবে। এতে তারল্য সংকট কমে গেলে সুদের হারও কমে যাবে।    এত পরিমাণ টাকা বেসরকারি ব্যাংকগুলোর কাছে দেওয়া হলে মূল্যস্ফীতি বাড়বে কিনা জানতে চাইলে অর্থমন্ত্রী সে আশঙ্কা উড়িয়ে দেন। তিনি বলেন মূল্যস্ফীতি বাড়বে না কোনোভাবেই বাড়বে না। পরে বিএবির সভাপতি নজরুল ইসলাম মজুমদারও বলেন সিআরআর এর টাকা পেলে তারল্য সংকট কিছুটা কমে যাবে।    এসময় অর্থমন্ত্রীর ঘোষণা অনুযায়ী আগামী এক মাসের মধ্যেই সুদের হার সিঙ্গেল ডিজিটে নামিয়ে আনার বিষয়ে তার দৃষ্টি আকর্ষণ করা হলে নজরুল ইসলাম মজুমদার বলেন অতি দ্রুত সুদের হার সিঙ্গেল ডিজিটে নেমে আসবে। আগামী এক মাসের মধ্যে এটা বাস্তবায়ন সম্ভব হবে কিনা জানতে চাইলে তিনি সাংবাদিকদের বলেন অর্থমন্ত্রী বাস্তবসম্মত কথা বলেননি। কিছুটা সময় লাগবে।    প্রসঙ্গত বেসরকারি ব্যাংকগুলো বাংলাদেশ ব্যাংকে ঝুঁকি মোকাবিলায় মোট তহবিলের সাড়ে ৬ শতাংশ সিআরআর হিসেবে জমা রাখে। নতুন এ সিদ্ধান্ত কার্যকর হলে ব্যাংকগুলো ওই সিআরআর থেকে এক শতাংশ ব্যবহার করতে পারবে।    এছাড়া সরকারি ব্যাংকগুলোতে এতদিন সরকারি প্রতিষ্ঠানের আমানত ৭৫ শতাংশ রাখা হত। বেসরকারি ব্যাংকগুলোতে এ আমানত রাখা হত ২৫ শতাংশ। নতুন এ সিদ্ধান্ত অনুযায়ী বেসরকারি ব্যাংকে ৫০ শতাংশ আমানত রাখা হলে সরকারি ব্যাংকগুলোতে সরকারি প্রতিষ্ঠানের আমানত ২৫ শতাংশ কমে যাবে।    ইত্তেফাকএমআই