Serial,Title,Date,Author,News
7357,খরচ বাবদ ৬ হাজার ৮০০ রিয়াল নিতে পারবেন হজ্বযাত্রীরা,2014-08-04,ইত্তেফাক রিপোর্ট,চলতি বছর বেসরকারি ব্যবস্থাপনায় হজ্ব গমনেচ্ছু প্রতিজন যাত্রী সৌদি আরবে বাড়ি ভাড়া খাবার সরবরাহ ও অন্যান্য খরচ বাবদ সর্বোচ্চ ছয় হাজার ৮০০ সৌদি রিয়াল নিতে পারবেন। গত বছর এর পরিমাণ ছিলো ৬ হাজার ৫০০ সৌদি রিয়াল। গত রবিবার বৈদেশিক মুদ্রা লেনদেনে নিয়োজিত সকল অনুমোদিত ডিলারকে এ নির্দেশনা দিয়ে একটি প্রজ্ঞাপন জারি কেরেছে কেন্দ্রীয় ব্যাংক। সরকারের ধর্ম বিষয়ক মন্ত্রণালয়ের হজ্ব শাখার জারি করা এক আদেশের পরিপ্রেক্ষিতে এ নির্দেশনা দিয়েছে কেন্দ্রীয় ব্যাংক।হজ্ব শাখার জারি করা আদেশে বলা হয়েছে চলতি ২০১৪ সাল বা ১৪৩৫ হিজরী সালে বেসরকারি ব্যবস্থাপনায় গমনেচ্ছু হজ্বযাত্রীদের সৌদি আরবে বাড়ি ভাড়া খাবার সরবরাহ ও অন্যান্য ব্যয় নির্বাহের জন্য হজ্বযাত্রী প্রতি ৬ হাজার ৮০০ সৌদি রিয়াল অথবা সমমানের বাংলাদেশি টাকা সৌদি আরবে স্থানান্তরে সরকার অনুমতি দিয়েছে। উল্লেখ্য বর্তমানে দেশের ব্যাংকগুলোতে এক সৌদি রিয়াল ২১ টাকায় বিক্রি হচ্ছে। সে হিসাবে ৬ হাজার ৮০০ সৌদি রিয়াল কিনতে খরচ হবে এক লাখ ৪২ হাজার ৮০০ টাকা।