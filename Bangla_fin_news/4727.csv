Serial,Title,Date,Author,News
4727,আজ ১০০ টাকার প্রাইজবন্ডের ড্র,2016-10-31,ইত্তেফাক রিপোর্ট,বাংলাদেশ প্রাইজবন্ডের ১০০ টাকা মূল্যমানের ৮৫তম ড্র অনুষ্ঠিত হবে আজ সোমবার। ঢাকা বিভাগের অতিরিক্ত বিভাগীয় কমিশনারের কার্যালয়ের সম্মেলন কক্ষে এ ড্র হওয়ার কথা রয়েছে। প্রতি তিন মাস অন্তর মাসের শেষ তারিখে প্রাইজ বন্ডের ড্র হয়ে থাকে।  এর আগে গত ৩১ আগস্ট প্রাইজবন্ডের ৮৪ তম ড্র অনুষ্ঠিত হয়েছে। ওই ড্রয়ে ১০০ টাকা মূল্যমানের ৪৪টি সিরিজের ৪৬টি সাধারণ সংখ্যার মোট দুই হাজার ২৪টি নম্বর পুরস্কারের যোগ্য বলে বিবেচিত হয়েছিল। বন্ডের যে সংখ্যা প্রথম পুরস্কারের জন্য ঘোষিত হয় প্রতিটি সিরিজের সেই সংখ্যার বন্ড প্রথম পুরস্কার পেয়ে থাকে। একইভাবে অন্যান্য পুরস্কার দেয়া হয়।  উল্লেখ্য প্রতি তিন মাস অন্তর মাসের শেষ দিন ড্র হওয়ার কথা থাকলেও শেষ তারিখ সাপ্তাহিক বা অন্য কোনো ছুটি থাকলে পরবর্তী কার্যদিবসে ড্র পরিচালিত হয়। ১৯৯৯ সালের ১ জুলাই থেকে প্রাইজবন্ড পুরস্কারের অর্থ থেকে ২০ শতাংশ হারে উেস আয়কর কাটার বিধান করা হয়েছে।