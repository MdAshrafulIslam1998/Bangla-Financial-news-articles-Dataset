Serial,Title,Date,Author,News
834,নানা শর্তে সঞ্চয়পত্র বিক্রি কমছে,2021-10-12,ইত্তেফাক রিপোর্ট,বিনিয়োগে নানা শর্ত ও মহামারি করোনা সৃষ্ট অর্থনৈতিক সংকটে কমতে শুরু করেছে সঞ্চয়পত্র বিক্রি। চলতি ২০২১২২ অর্থবছরের প্রথম মাস জুলাইয়ে ৫ হাজার ৩৬৫ কোটি টাকার সঞ্চয়পত্র বিক্রি হয়েছে।এ অঙ্ক গত বছরের একই সময়ের চেয়ে প্রায় ৩৮ শতাংশ কম। গত বছর জুলাই মাসে ৮ হাজার ৭০৫ কোটি টাকার সঞ্চয়পত্র বিক্রি হয়েছিল। জাতীয় সঞ্চয় অধিদপ্তরের সর্বশেষ হালনাগাদ প্রতিবেদনে এ তথ্য জানা গেছে।খাত সংশ্লিষ্টরা বলছেন অতিমাত্রায় সঞ্চয়পত্রে বিনিয়োগ নিরুত্সাহিত করতে নানা শর্ত জুড়ে দিয়েছে সরকার। এছাড়া করোনা মহামারির প্রাদুর্ভাবে বিশেষ বিধিনিষেধের কারণে বিভিন্ন প্রতিষ্ঠান বন্ধ থাকায় বিনিয়োগকারীরা সহজে সঞ্চয়পত্র কিনতে পারেননি। ফলে কমেছে সঞ্চয়পত্র বিক্রি।প্রতিবেদনের তথ্য বলছে ২০২১২২ অর্থবছরের জুলাই মাসে মোট ৫ হাজার ৩৬৫ কোটি টাকার সঞ্চয়পত্র বিক্রি হয়েছে। এর বিপরীতে পরিশোধ হয়েছে ৩ হাজার ২৬১ কোটি টাকা। মূল অর্থ পরিশোধের পর অবশিষ্ট অর্থ নিট বিক্রি হিসেবে গণ্য হয়। সেই হিসেবে আলোচিত সময়ে নিট বিক্রির পরিমাণ ২ হাজার ১০৪ কোটি টাকা। আগের বছরও এ সময় নিট বিক্রির পরিমাণ ছিল ৩ হাজার ৭০৫ কোটি টাকা।  সঞ্চয়পত্র বিক্রির জন্য প্রতিবছর বাজেটে সরকার লক্ষ্য ঠিক করে দেয়। কিন্তু বেশি মুনাফা ও নিরাপদ বিনিয়োগ হওয়ায় প্রতিবারই দেখা যায় লক্ষ্যের চেয়ে বিক্রির পরিমাণ অনেক বেশি হয়।গত ৩ জুন জাতীয় সংসদে ২০২১২২ অর্থবছরের বাজেটে ঘাটতি ধরা হয় ২ লাখ ১১ হাজার ১৯১ কোটি টাকা। আর অনুদান ছাড়া ঘাটতির পরিমাণ ধরা হয় ২ লাখ ১৪ হাজার ৬৮১ কোটি টাকা। এবারের বাজেটে আয়ব্যয়ের ঘাটতি পূরণে সঞ্চয়পত্র থেকে ৩২ হাজার কোটি টাকা ঋণ নেওয়ার লক্ষ্য ঠিক করা হয়েছে যা গেল অর্থবছরের চেয়ে ৬০ শতাংশ বেশি। গত ২০২০২১ অর্থবছরের বাজেটে এ লক্ষ্য ছিল ২০ হাজার কোটি টাকা।এদিকে গত মাসে জাতীয় সঞ্চয়পত্রের স্কিমগুলোর মুনাফার হার কমিয়েছে সরকার। নতুন হার অনুযায়ী সঞ্চয়পত্রে যার যত বেশি বিনিয়োগ তার মুনাফার হার তত কম হবে। আর ১৫ লাখ টাকার কম বিনিয়োগে মুনাফার হার আগের মতোই থাকছে। অবশ্য যারা নতুন করে সঞ্চয়পত্র কিনবেন তাদের জন্য বিভিন্ন স্কিমে এ মুনাফা বা সুদহার কার্যকর হবে। আবার আগের কেনা সঞ্চয়পত্রের মেয়াদ শেষ হওয়ার পর পুনর্বিনিয়োগ করলেও নতুন মুনাফার হার কার্যকর হবে। নানা শর্তে সঞ্চয়পত্র বিক্রি কমছে ....এই আদেশ জারির আগে কেনা সঞ্চয় স্কিম ক্রয়কালীন হারে মুনাফা প্রাপ্য হবে। যেই মেয়াদের জন্য ইস্যু করা হয়েছিল সেই মেয়াদ শেষ হওয়া পর্যন্ত উক্ত হারে মুনাফা প্রাপ্য হবে। তবে পুনর্বিনিয়োগের ক্ষেত্রে বিনিয়োগের তারিখে মুনাফার হার প্রযোজ্য হবে। এর আগে বাজেটে ২ লাখ টাকার বেশি সঞ্চয়পত্র বা পোস্টাল সেভিংস কিনতে হলে কর শনাক্তকরণ নম্বর টিআইএন বাধ্যতামূলক করা হয়েছে। পাঁচ বছরমেয়াদি বাংলাদেশ সঞ্চয়পত্র মিলবে শুধু সঞ্চয় অধিদপ্তরের।চলতি বছরের ১৮ মে অর্থ মন্ত্রণালয়ের অভ্যন্তরীণ সম্পদ বিভাগ আইআরডি থেকে জানানো হয় এখন থেকে তপশিলি ব্যাংকের শাখা বা ডাকঘর থেকে পাঁচ বছরমেয়াদি বাংলাদেশ সঞ্চয়পত্র কেনা যাবে না। শুধু জাতীয় সঞ্চয় অধিদপ্তরের আওতাধীন সঞ্চয় ব্যুরো থেকে এ সঞ্চয়পত্র কেনা যাবে। এখন যদি কোনো বিনিয়োগকারী পাঁচ বছরমেয়াদি বাংলাদেশ সঞ্চয়পত্র কিনতে চান তাহলে শুধু সঞ্চয় অধিদপ্তরের শাখা অফিসগুলোতে গিয়ে কিনতে পারবেন।জাতীয় সঞ্চয় অধিদপ্তরের তথ্য অনুযায়ী গত অর্থবছরে জুলাইজুন ১ লাখ ১২ হাজার ১৮৮ কোটি ২৪ লাখ টাকার সঞ্চয়পত্র বিক্রি হয়েছে। এর মধ্যে আগে বিক্রি হওয়া সঞ্চয়পত্রের সুদআসল বাবদ পরিশোধ করা হয়েছে ৭০ হাজার ২২৮ কোটি ৭০ লাখ টাকা।  গেল অর্থবছরের নিট বিক্রির পরিমাণ ছিল ৪১ হাজার ৯৫৯ কোটি ৫৪ লাখ টাকা। যা তার আগের অর্থবছরের চেয়ে প্রায় তিন গুণ বেশি। ২০১৯২০ অর্থবছরের পুরো সময়ে সঞ্চয়পত্র থেকে সরকারের নিট ঋণ আসে ১৪ হাজার ৪২৮ কোটি টাকা।আগের অর্থবছরগুলোর হিসাব দেখলে দেখা যায় এর আগে সবচেয়ে বেশি সঞ্চয়পত্র বিক্রি হয়েছিল ২০১৮১৯ অর্থবছরে। সে বছর ৯০ হাজার ৩৪২ কোটি ৩৯ লাখ টাকার সঞ্চয়পত্র বিক্রি হয়।২০১৯২০ অর্থবছরে বিক্রি হয়েছিল ৬৭ হাজার ১২৭ কোটি ৭৫ লাখ টাকার সঞ্চয়পত্র। আর ২০১৭১৮ অর্থবছরে ৭৮ হাজার ৭৮৪ কোটি ৬৮ লাখ টাকার সঞ্চয়পত্র বিক্রি হয়েছিল। ২০১৬১৭ অর্থবছরে বিক্রির পরিমাণ ছিল ৭৫ হাজার ১৩৪ কোটি ৭৪ লাখ টাকা।ইত্তেফাকএএএম