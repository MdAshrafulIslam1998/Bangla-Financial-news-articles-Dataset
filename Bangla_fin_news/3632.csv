Serial,Title,Date,Author,News
3632,ফিলিপাইনের আরসিবিসি’র বিরুদ্ধে মামলা করবে বাংলাদেশ ব্যাংক,2018-02-07,ইত্তেফাক রিপোর্ট,তিন মাসের মধ্যেই ফিলিপাইনের রিজাল কমার্শিয়াল ব্যাংকিং কর্পোরেশনের আরসিবিসি বিরুদ্ধে মামলা করবে বাংলাদেশ ব্যাংক। এই মামলা করা হবে নিউইয়র্কের কোনো কোর্টে। আজ বুধবার সাইবার হ্যাকিংয়ের মাধ্যমে চুরি করা অর্থ উদ্ধার প্রক্রিয়ার অগ্রগতি বিষয়ে এক সংবাদ সম্মেলনে এসব কথা জানায় বাংলাদেশ ব্যাংক।  সংবাদ সম্মেলনে উপস্থিত ছিলেন বাংলাদেশ ব্যাংকের ডেপুটি গভর্নর আবু হেনা মো. রাজি হাসান বাংলাদেশ ব্যাংকের নিয়োজিত আইনজীবী আজমালুল হোসেন কিউসি বাংলাদেশ ফাইন্যানশিয়াল ইন্টিলিজেন্স ইউনিটের পরামর্শক দেব প্রসাদ দেবনাথ।  উল্লেখ ২০১৬ সালের ফেব্রুয়ারির প্রথম সপ্তাহে যুক্তরাষ্ট্রের ফেডারেল রিজার্ভ ব্যাংক অব নিউইয়র্কে নিউইয়র্ক ফেড রক্ষিত বাংলাদেশ ব্যাংকের রিজার্ভের হিসাব থেকে ১০ কোটি ১০ লাখ মার্কিন ডলার চুরির ঘটনা ঘটে। এর মধ্যে ২ কোটি ডলার চলে যায় শ্রীলঙ্কায় আর বাকি ৮ কোটি ১০ লাখ ডলার ফিলিপাইনের আরসিবিসিতে।  ইত্তেফাকএমআই