Serial,Title,Date,Author,News
6131,‘অনিষ্পন্ন নিরীক্ষা আপত্তি বাজেটের দ্বিগুণেরও বেশি’,2015-06-27,ইত্তেফাক রিপোর্ট,অর্থমন্ত্রী আবুল মাল আবুদল মুহিত সংসদকে বলেছেন দেশের ৫৫টি মন্ত্রনালয় ও বিভাগের অনিষ্পন্ন নিরীক্ষা আপত্তির সঙ্গে জড়িত টাকার পরিমাণ ৬ লাখ ১৫ হাজার ৬০৬ দশমিক ৩৬ কোটি টাকা। এই পরিমাণ টাকা ২০১৫১৬ অর্থবছরের প্রস্তাবিত বাজেটের দ্বিগুণেরও বেশি।   প্রসঙ্গত ২০১৫১৬ অর্থবছরের প্রস্তাবিত বাজেটের পরিমাণ ২ লাখ ৯৫ হাজার ১০০ কোটি টাকা। শনিবার স্বতন্ত্র সংসদ সদস্য হাজী মো. সেলিমের এক প্রশ্নের জবাবে তিনি এ কথা বলেন।  একই প্রশ্নের জবাবে মন্ত্রী আরো জানান মোট অনিষ্পন্ন নিরীক্ষা আপত্তির সংখ্যা ৮ লাখ ৫৩ হাজার ৩১৪টি। যথাসময়ে আপত্তির জবাব না দেওয়া জবাবের তথ্য ও প্রমাণ নির্ভরযোগ্য না হওয়া আপত্তির বিপরীতে মামলা চলমান থাকা ও নিরীক্ষা অধিদপ্তরের জনবল সংকটের কারণে আপত্তিগুলো যথাসময়ে নিষ্পন্ন হয়নি। দ্বিপক্ষীয় ও ত্রিপক্ষীয় আলোচনার মাধ্যমে এসব অনিষ্পন্ন আপত্তির টাকা আদায়ের প্রক্রিয়া চলমান।