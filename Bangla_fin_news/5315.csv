Serial,Title,Date,Author,News
5315,কুষ্টিয়া মিরপুরের আশিষ সুইটস’র মিষ্টি দেশের গণ্ডি পেরিয়ে বিদেশেও যাচ্ছে,2016-02-28,মিরপুর কুষ্টিয়া সংবাদদাতা,কুষ্টিয়া জেলার মিরপুর উপজেলার নতুন বাজারের মিষ্টির দোকান আশিষ সুইটস এন্ড মিষ্টান্ন ভান্ডার। বর্তমানে এই মিষ্টান্ন ভান্ডারের তৈরি মিষ্টি দেশের বিভিন্ন এলাকা ছাড়াও প্রবাসিদের মাধ্যমে দেশের গণ্ডি ছাড়িয়ে যাচ্ছে পৃথিবীর বিভিন্ন দেশে। এই মিষ্টান্ন ভাণ্ডারে অনন্য স্বাদের মনপুরা চমচম প্যাড়া সন্দেশ কাটারী ভোগ রস কদম্ব ছানার জিলাপি পানিতোয়া রাজভোগ কাঁচাগোল্লা রসমালাই স্পেশাল সাদা দই ও খেজুরের গুড়ের সন্দেশ এবং রসমিষ্টি তৈরি হয়। এরমধ্যে প্যাড়া সন্দেশ রসমালাই ও কাঁচাগোল্লা দেশের খ্যাতিমান সব মিষ্টান্ন ভাণ্ডারের তৈরি মিষ্টান্ন পণ্যের সমমানের ও দামে সস্তা হওয়ায় দেশের বিভিন্ন স্থানের মিষ্টিক্রেতাদের কাছে ব্যাপক চাহিদা তৈরি করেছে। ঐতিহ্যবাহী এই প্রতিষ্ঠানটির সুচনা দেশ স্বাধীনের পর রঘুনাথ পালের হাত ধরে। রঘুনাথ মারা গেলে তার ছেলে রমেশ চন্দ্র পাল উত্তরাধিকার সুত্রে প্রতিষ্ঠানটির হাল ধরেন। মুলত রমেশ পালর সময়ই প্রতিষ্ঠানটির খ্যাতি ব্যাপক মহলে ছড়িয়ে পড়ে। রমেশ পাল মারা গেলে তার ছেলে কামনাশীষ পাল বর্তমানে মিষ্টি তৈরির প্রতিষ্ঠানটি পরিচালনা করছেন।