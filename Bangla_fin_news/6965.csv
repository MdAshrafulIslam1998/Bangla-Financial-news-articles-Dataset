Serial,Title,Date,Author,News
6965,আয়বর্ধক কাজে নারীকে সুযোগ দিতে হবে স্পিকার,2014-12-04,ইত্তেফাক রিপোর্ট,জাতীয় সংসদের স্পিকার ড. শিরীন শারমিন চৌধুরী বলেছেন নারীরা সর্বক্ষেত্রে দৃশ্যমান অবদান রাখছেন। এটা অস্বীকারের উপায় নেই। প্রতিটি নারীর মধ্যে বিদ্যমান প্রতিভা বিকাশের জন্য রাষ্ট্রীয় ও সামাজিক পর্যায়ে পদক্ষেপ নেয়া হয়েছে। নারী উদ্যোক্তাদের ব্যাংক ঋণসহ অন্যান্য সুযোগও করে দিতে হবে। অর্থনৈতকভাবে তাদেরকে ক্ষমায়িত করে আয়বর্ধক সকল কর্মকাণ্ডে নারীর অংশগ্রহণের সুযোগ করে দেয়ার আহ্বান জানান তিনি। বৃহস্পতিবার ঢাকা অফিসার্স ক্লাব মিলনায়তনে ক্লাবের মহিলা কমিটি আয়োজিত আনন্দ মেলা২০১৪ এর উদ্বোধনকালে প্রধান অতিথির বক্তব্যে তিনি এই আহবান জানান। তিনি ক্ষুদ্র ও মাঝারী ধরনের উদ্যোক্তা তৈরি করে নারীর প্রতিভা বিকাশের মাধ্যমে উন্নয়ন অগ্রগতির সকল কর্মকা্লে নারীদের সম্পৃক্ত করে ২০২১ সালের মধ্যে দেশকে মধ্যম আয়ের দেশ হিসেবে গড়ে তুলতে নারী উদ্যোক্তাসহ সকলকে একযোগে কাজ করার আহবান জানান। খাদ্য সচিব মোশফিকা ইকফাতের সভাপতিত্বে অনুষ্ঠানে অন্যদের মধ্যে বক্তব্য রাখেন মন্ত্রিপরিষদ সচিব মোহাম্মদ মোশাররাফ হোসেন ভূইঞা অফিসার্স ক্লাবের সাধারণ সম্পাদক সাবেক সচিব আবু আলম শহীদ খান মাধ্যমিক ও উচ্চ শিক্ষা অধিদপ্তরের মহাপরিচালক অফিসার্স ক্লাব ঢাকার মহিলা কমিটির সম্পাদিকা প্রফেসর ফাহিমা খাতুন প্রমুখ।