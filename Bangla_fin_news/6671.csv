Serial,Title,Date,Author,News
6671,‘৩৭ হাজার ৩৩১টি শিল্প কারখানা বিনিয়োগ বোর্ডে নিবন্ধিত’,2015-02-18,ইত্তেফাক রিপোর্ট,শিল্পমন্ত্রী আমির হোসেন আমু বলেছেন ১৯৯১৯২ অর্থবছর থেকে ৩৭ হাজার ৩৩১টি শিল্প কারখানা বিনিয়োগ বোর্ডে নিবন্ধিত হয়েছে। বুধবার সংসদে তিনি এ কথা জানান। সরকারি দলের সদস্য সুকুমার রঞ্জন ঘোষের এক প্রশ্নের জবাবে তিনি আরো বলেন ১৯৯১৯২ অর্থবছর থেকে ২০১৫ সালের ডিসেম্বর পর্যন্ত নিবন্ধিত এসব প্রতিষ্ঠানের মধ্যে স্থানীয় বিনিয়োগে ৩৪ হাজার ২৩১টি শিল্প প্রতিষ্ঠান এবং একই সাথে ১০০ ভাগ বিদেশি ও যৌথ বিনিয়োগে ৩ হাজার ১০০টি শিল্প প্রতিষ্ঠান রয়েছে। মন্ত্রী বলেন নিবন্ধিত এসব প্রতিষ্ঠান ছাড়াও ৮ লাখ ৩২ হাজার ৫৩৬টি কুটির শিল্প ১ লাখ ১০ হাজার ৭৯৬টি ক্ষুদ্র শিল্প রয়েছে। আমির হোসেন আমু বলেন সরকারিভাবে পরিচালিত শিল্প কারখানার মধ্যে বাংলাদেশ কেমিক্যাল ইন্ডাস্ট্রিজ কর্পোরেশন বিসিআইসিএর নিয়ন্ত্রণে ১৩টি বাংলাদেশ চিনি ও খাদ্য শিল্প কর্পোরেশনের নিয়ন্ত্রণে ১৭টি এবং বাংলাদেশ ইস্পাত ও প্রকৌশল কর্পোরেশন বিএসইসিএর নিয়ন্ত্রণে ১৩টিসহ মোট ৪৩টি শিল্প কারখানা রয়েছে। সুকুমার রঞ্জন ঘোষের অপর এক প্রশ্নের জবাবে তিনি বলেন শিল্প মন্ত্রণালয়ের অধীন বাংলাদেশ কেমিক্যাল ইন্ডাস্ট্রিজ কর্পোরেশনের বিসিআইসি প্রধান কার্যালয় এবং নিয়ন্ত্রণাধীন কারখানা ও প্রতিষ্ঠানে ৪ হাজার ২২৫জন শ্রমিক ও ২ হাজার ৯১৩ জন কর্মচারী কর্মরত রয়েছে।