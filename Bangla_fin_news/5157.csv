Serial,Title,Date,Author,News
5157,রিয়াদে সৌদি ব্যবসায়ীদের সঙ্গে বাণিজ্যমন্ত্রীর বৈঠক,2016-05-22,অনলাইন ডেস্ক,বাণিজ্যমন্ত্রী তোফায়েল আহমেদ বলেছেন গত অর্থবছর বাংলাদেশ সৌদি আরবে ১৮৬ দশমিক ৩২ মিলিয়ন মার্কিন ডলার মূল্যের পণ্য রপ্তানি করে এবং একই সময়ে ৮২৮ মিলিয়ন মার্কিন ডলার মূল্যের পণ্য আমদানি করেছে।  তিনি বলেন সৌদি ব্যবসায়ীরা ইতোমধ্যে ভারত ভিয়েতনামসহ বিভিন্ন দেশে বিনিয়োগ করেছে। বাংলাদেশে বিনিয়োগ করলে তারা অধিক লাভবান হবেন এবং উভয় দেশ উপকৃত হবে।  সৌদি আরবে সফররত বাণিজ্যমন্ত্রী রবিবার সৌদি চেম্বার অব কাউন্সিলের চেয়ারম্যান ড. আব্দুল রহমান আল জামিলের নেতৃত্বে একটি ব্যবসায়ী প্রতিনিধিদলের সঙ্গে মতবিনিময়কালে এসব কথা বলেন। সৌদি চেম্বার অব কাউন্সিলের সেক্রেটারি এসময় উপস্থিত ছিলেন।  তোফায়েল আহমেদ বলেন বাংলাদেশে এখন চমৎকার বিনিয়োগের পরিবেশ বিরাজ করছে। বিনিয়োগকারীদের সরকার বিশেষ সুযোগসুবিধা প্রদান করছে। বিদেশি বিনিয়োগকারীদের সরকার শতভাগ বিনিয়োগের সুযোগ দিচ্ছে এবং শতভাগ মূলধন ও মুনাফা প্রত্যাহারের সুযোগ দিয়েছে।  মতবিনিময়কালে তিনি বলেন সৌদি আরবে বাংলাদেশের তৈরি হোম টেক্সটাইল টেরিটাওয়েল পাট ও চামড়াজাত পণ্য সিরামিক হিমায়িত মাছ হালাল মাংস ভেজিটেবল শুকনা খাবারের প্রচুর চাহিদা রয়েছে।  সৌদি ব্যবসায়ীরা বাণিজ্যমন্ত্রীকে জানান সৌদি আরবে বাংলাদেশের তৈরি এ সকল পণ্যের প্রচুর চাহিদা রয়েছে। সৌদি আরব এসব পণ্য বাংলাদেশ থেকে আমদানি করতে আগ্রহী। সৌদি বিনিয়োগকারীরা বাংলাদেশে বিনিয়োগ করতে চায়।  সৌদি আরবের সঙ্গে সম্পর্কের কথা বলতে গিয়ে তোফায়েল আহমেদ বলেন আগের যেকোনো সময়ের চেয়ে বর্তমানে সৌদি আরবের সঙ্গে বাংলাদেশের সম্পর্ক খুবই ভালো। সৌদি আরবের সঙ্গে বাংলাদেশের বাণিজ্য বৃদ্ধির বিপুল সম্ভাবনা রয়েছে। বর্তমানে বাংলাদেশের তৈরি পণ্য সৌদি আরবে রপ্তানির অভূতপূর্ব সুযোগ সৃষ্টি হয়েছে।