Serial,Title,Date,Author,News
1447,কর প্রত্যাহারেও কমছে না ভোজ্যতেলের দাম,2021-04-11,ইত্তেফাক রিপোর্ট,ভোজ্যতেল আমদানিতে বিদ্যমান ৪ শতাংশ আগাম কর অ্যাডভান্স ট্যাক্স বা এটি প্রত্যাহার করেছে জাতীয় রাজস্ব বোর্ড এনবিআর। এর ফলে আমদানিকারকদের বিপুল পরিমাণ টাকা একটি নির্দিষ্ট সময়ের জন্য এনবিআরের হাতে আটকে থাকবে না। রবিবার এ সংক্রান্ত আদেশ জারি করে এনবিআর।তবে এই সিদ্ধান্তের ফলে ভোজ্যতেলের দাম কমার সম্ভাবনা নেই বলে জানিয়েছেন সংশ্লিষ্টরা। ভোজ্যতেল আমদানিকারক ও বাণিজ্য মন্ত্রণালয় চেয়েছিলো বিদ্যমান তিন স্তরের বদলে এক স্তরে ভ্যাট আরোপের জন্য। সেক্ষেত্রে দাম কমার সুযোগ ছিলো। কিন্তু এনবিআর ওই পথে হাঁটেনি।  বর্তমানে আমদানি উৎপাদন ও বিপণন পর্যায়ে ভ্যাট দিতে হয়। অবশ্য অতীতে ভোক্তাদের দেখিয়ে কর কমানোর সুযোগ নেওয়া হলেও সেই সুবিধা ভোক্তার বদলে ব্যবসায়ীদের পকেটে গেছে বলে অভিযোগ রয়েছে।ইত্তেফাকইউবি