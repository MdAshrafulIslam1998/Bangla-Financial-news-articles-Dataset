Serial,Title,Date,Author,News
6907,বাংলাদেশ ব্যাংকের সার্কুলার বাস্তবায়নের দাবি চামড়া ব্যবসায়ীদের,2014-12-21,ইত্তেফাক রিপোর্ট,হাজারীবাগের ট্যানারি দ্রুত স্থানান্তর ও সাভারের চামড়া শিল্পনগরীতে অবকাঠামো নির্মাণে ব্যাংকঋণ পেতে শিল্প মন্ত্রণালয়ের সহায়তা চেয়েছেন বাংলাদেশ ফিনিসড লেদার লেদার গুডস অ্যান্ড ফুট ওয়্যার এক্সপোর্টার অ্যাসোসিয়েশন বিএফএলএলএফইএর নেতারা। রবিবার শিল্পমন্ত্রী আমির হোসেন আমুর সাথে বৈঠককালে বিএফএলএলএফইএর নেতারা এ সহায়তা চেয়েছেন। শিল্প মন্ত্রণালয়ে এ বৈঠক অনুষ্ঠিত হয়।  বৈঠকে বিএফএলএলএফইএর নেতারা বলেন চামড়া শিল্পনগরীকে পরিবেশবান্ধব শিল্পনগরি হিসেবে গড়ে তুলতে হলে অত্যাধুনিক মেশিনারি স্থাপন ও উন্নতমানের অবকাঠামো নির্মাণ করতে হবে। অবকাঠামো নির্মাণে ৩ হাজার ৩০০ কোটি টাকা ও নতুন মেশিনারি স্থাপনে ১ হাজার ৮০০ কোটি টাকা ব্যয় হবে। এ টাকা সংস্থান করতে তারা সম্প্রতি বাংলাদেশ ব্যাংক ঘোষিত সার্কুলারের দ্রুত বাস্তবায়নের দাবি জানান।  শিল্পমন্ত্রী বলেন নির্দিষ্ট সময়ের মধ্যেই হাজারীবাগের ট্যানারি স্থানান্তর করে সাভারে পরিবেশবান্ধব চামড়া শিল্পনগরী চালু হবে। এ লক্ষ্যে সরকার এরই মধ্যে ট্যানারি মালিকদের যৌক্তিক দাবিগুলো মেনে নিয়েছে। অবকাঠামো ও মেশিনারি স্থাপনে উদ্যোক্তাদের সহায়তার অংশ হিসেবে সরকার ২৫০ কোটি টাকা ক্ষতিপূরণ প্রদান করছে। এর পরও দ্রুত চামড়া শিল্পনগরী চালুর স্বার্থে উদ্যোক্তাদের যে কোনো বাস্তবম্মত সমস্যার সমাধানে সংশ্লিষ্ট সকলের সাথে আলোচনা করা হবে বলে তিনি জানান।  বৈঠকে সংসদ সদস্য এ কে এম রহমতউল্লাহ শিল্প মন্ত্রণালয়ের অতিরিক্ত সচিব বেগম পরাগ চামড়া শিল্পনগরী ঢাকার প্রকল্প পরিচালক সিরাজুল হায়দার মন্ত্রণালয়ের যুগ্মপ্রধান লুত্ফর রহমান তরফদার বিএফএলএলএফইএর চেয়ারম্যান ইঞ্জিনিয়ার আবু তাহের নির্বাহি কমিটির সদস্য মো. শহিদুল্লাসহ অন্য নেতারা উপস্থিত ছিলেন।