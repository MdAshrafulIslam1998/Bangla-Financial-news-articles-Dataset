Serial,Title,Date,Author,News
6587,অবরোধহরতালের কোনো কার্যকারিতা নেই অর্থমন্ত্রী,2015-03-18,ইত্তেফাক রিপোর্ট,অর্থমন্ত্রী আবুল মাল আবদুল মুহিত বলেছেন হরতাল অবরোধের নামে বিএনপি নেত্রী বেগম খালেদা জিয়া যা করছেন তা ননসেন্স। এই অবরোধহরতালের কোনো কার্যকারিতা নেই। মানুষ এ সব আর মাথায় নেয় না। বুধবার হেয়ার রোডস্থ অর্থমন্ত্রীর সরকারি বাসভবনে ঢাকায় সফররত ডেনমার্কের বাণিজ্য ও উন্নয়ন সহযোগিতা বিষয়ক মন্ত্রী মোগেন্স জেনসেনের সঙ্গে বৈঠক শেষে সাংবাদিকদের তিনি এ কথা বলেন। বাংলাদেশের চলমান রাজনৈতিক পরিস্থিতি বিষয়ে সাংবাদিকদের প্রশ্নের জবাবে মোগেন্স জেনসেন বলেন চলমান রাজনৈতিক অস্থিরতায় সবাই উদ্বিগ্ন। তবে সরকারের ওপর আমাদের আস্থা আছে। তারা তাদের অভ্যন্তরীণ সমস্যার সমাধান নিজেরাই করতে পারবেন বলে মনে করে ডেনমার্ক সরকার। তবে দেশের উন্নয়নের জন্য রাজনৈতিক স্থিতিশীলতা জরুরি। চলমান রাজনৈতিক সংকট নিরসনে রাজনৈতিক দলগুলোর সঙ্গে সরকারের আলোচনা করা উচিত। অন্যান্য রাজনৈতিক দলের সঙ্গে সরকারের কাজ করা উচিত বলেও তিনি উল্লেখ করেন। বৈঠকে দেশের রাজনৈতিক পরিস্থিতি নিয়ে আলোচনার বিষয়ে অর্থমন্ত্রী বলেন এটা নিয়ে কথা হয়েছে। তারা তাদের উদ্বেগের কথা জানিয়েছেন। আমিও আমাদের কথা তাকে বলেছি। ডেনমার্কের ওই মন্ত্রী বলেছেন এটা আপনাদের অভ্যন্তরীণ সমস্যা নিজেরাই সমাধান করুন। ডেনমার্কের সহযোগিতার বিষয়ে অর্থমন্ত্রী বলেন বাংলাদেশের জন্মলগ্ন থেকেই ডেনমার্ক বিভিন্ন উন্নয়নমূলক কাজে সহায়তা দিয়ে আসছে। তারা তাদের সাহায্যনীতিকে আরো আধুনিকায়ন করেছে। এর আওতায় আগামী ২০১৬ থেকে ২০২১ সাল পর্যন্ত ৫ বছরে ডেনমার্ক বাংলাদেশকে ৬০০ কোটি টাকা আর্থিক সহায়তা দেবে প্রতিশ্রুতি দিয়েছে দেশটির সরকার।