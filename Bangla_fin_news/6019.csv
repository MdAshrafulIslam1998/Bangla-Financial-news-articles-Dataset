Serial,Title,Date,Author,News
6019,রিজার্ভ আবার ২৫ বিলিয়ন ডলারের ঘরে,2015-07-15,ইত্তেফাক রিপোর্ট,রেমিট্যান্স প্রবাহের গতি ভালো থাকায় ফলে দেশে বৈদেশিক মুদ্রার রিজার্ভ আবার ২৫ বিলিয়ন ডলার ছাড়িয়েছে।  এর আগে ২৫ জুন রিজার্ভ ২৫ বিলিয়ন ডলারের মাইলফলক অতিক্রম করলেও ৭ জুলাই এশিয়ান ক্লিয়ারিং ইউনিয়নে আকু পরিশোধের পর রিজার্ভ ২৫ বিলিয়নের নিচে নেমে যায়। এরপর মঙ্গলবার আবার তা ২৫ বিলিয়ন ডলার ছাড়িয়ে যায়।   কেন্দ্রীয় ব্যাংকের তথ্যমতে বর্তমানে যে রিজার্ভ আছে তা দিয়ে সাত মাসের ব্যয় মেটানো সম্ভব। সংশ্লিষ্টরা বলছেন গত ৫ বছরে যে হারে রিজার্ভ বাড়ছে তা অব্যাহত থাকলে আগামী ৫ বছরের মধ্যে রিজার্ভ ৫০ বিলিয়ন ডলার ছাড়িয়ে যাবে।  এর আগে ২৯ এপ্রিল রিজার্ভ ২৪ বিলিয়ন ডলারের মাইলফলক ছাড়ায়। আর ফেব্রুয়ারিতে রিজার্ভ দাঁড়ায় ২৩ বিলিয়নের উপরে। গত বছরের আগস্ট ২২ বিলিয়ন ডলার অতিক্রম করে।