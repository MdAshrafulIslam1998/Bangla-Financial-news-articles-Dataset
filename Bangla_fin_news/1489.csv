Serial,Title,Date,Author,News
1489,ভ্যাট ফাঁকি দিতে জারা ফ্যাশনের ৩৯ কোটি টাকার বিক্রি গোপন,2021-03-25,ইত্তেফাক রিপোর্ট,রাজধানীর গুলশানের অভিজাত ফ্যাশন হাউজ জারা ফ্যাশনের প্রায় ৩৯ কোটি টাকার গোপন বিক্রয়ের হিসাব উদ্ধার করেছে ভ্যাট গোয়েন্দা বিভাগ। সম্প্রতি জারা ফ্যাশনে অভিযান চালিয়ে হিসাবপত্র জব্দ করে এ বিপুল পরিমাণ বিক্রয়ের তথ্য উদঘাটন করা হয়। এর মাধ্যমে প্রতিষ্ঠানটি ৩ কোটি ৩৮ লাখ টাকার ভ্যাট ফাঁকি দিয়েছে বলে অভিযোগ উঠেছে। ফলে মামলার মুখে পড়তে যাচ্ছে প্রতিষ্ঠানটি।জারা ফ্যাশন মূলত অভিজাত ও বিদেশি ব্র্যান্ডের জামাকাপড় ঘড়ি জুতা ব্যাগ ও গয়নাসহ নানা ধরনের পণ্য বিক্রি করে। কোনো কোনো পণ্যের দাম লাখ টাকারও ওপরে।  ভ্যাট গোয়েন্দা বিভাগ সূত্র জানায় জব্দকৃত দলিল পরীক্ষায় দেখা গেছে ২০১৫ সাল থেকে চলতি মাসের ফেব্রুয়ারি পর্যন্ত প্রতিষ্ঠানটি ৫২ কোটি ৩৪ লাখ টাকার পণ্য বিক্রি করেছে। কিন্তু ভ্যাট অফিসে প্রতিষ্ঠানটি ১৩ কোটি ৫৩ লাখ টাকার বিক্রি দেখিয়েছে। আগে পোশাকপণ্য বিক্রয়ের ওপর ভ্যাট ছিল ৫ শতাংশ যা বর্তমানে সাড়ে ৭ শতাংশ। সময়মতো ভ্যাট না দেওয়ায় ও বিক্রয় তথ্য গোপন করায় জরিমানা ও সুদসহ প্রতিষ্ঠানটির মোট প্রদেয় ভ্যাটের পরিমাণ দাঁড়াচ্ছে ৩ কোটি ৩৮ লাখ টাকা।