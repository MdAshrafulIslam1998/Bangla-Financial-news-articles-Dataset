Serial,Title,Date,Author,News
698,ভরা মৌসুমেও সবজির দাম চড়া,2021-12-03,ইত্তেফাক অনলাইন রিপোর্ট,চলতি সপ্তাহে রাজধানীর খুচরা বাজারে কমেছে মুরগি মাছ ও ডিমের দাম। তবে শীত মৌসুম শুরু হলেও বেশিরভাগ সবজির দাম কমেনি। শুক্রবার ৩ ডিসেম্বর রাজধানীর কাওরান বাজার পলাশী বাজার হাতিরপুল কাঁচা বাজার ঘুরে এই তথ্য পাওয়া গেছে। বাজারে প্রতি কেজি সিম ৪০৫০ টাকা কাঁচা মরিচ ৭০ থেকে ৮০ টাকা গাঁজর ৬০ টাকা করলা ৫০ টাকায় বাঁধা কপি আকারভেদে ৩০৪০ টাকা ফুলকপি আকারভেদে ৩০৪০ টাকায় মূলা ৩০ টাকা নতুন আলু ৭০ টাকায় সাধারণ আলু ২৫ টাকা বেগুন ৩০৪০ টাকায় টমেটো ৯০১০০ টাকা ঢেঁড়স ৬০ টাকায় শসা ৪০ টাকায় পেঁপে ২০ টাকায় পটল ৪০ টাকায় বিক্রি হচ্ছে। তবে বাজার ভেদে দামের পার্থক্য রয়েছে। শীত মৌসুমে সবজির দাম না কমার কারণ হিসেবে পলাশি বাজারের ক্ষুদ্র ব্যবসায়ী মো. শামিম মিয়া জানান পাইকারি বাজারে দাম বেশি। এ কারণে খুচরা বাজারে দাম বেশি। তবে আগের চেয়ে সবজির দাম একটু কমলেও শীত মৌসুমে যতটা দাম কমে এবার তা কমেনি।      .....     ডিম ...  .     সপ্তাহের শেষে পাইকারিতে ব্রয়লার মুরগির ডিম প্রতি ডজন ১০০ টাকা করে বিক্রি হয়েছে। তবে খুচরা বাজার ১০৫ থেকে ১১০ টাকা ডজন বিক্রি হচ্ছে। রাজধানীর কাওরান বাজারেরর নুরজাহান চিকেন ব্রয়লার হাউসের মালিক মো. ছায়েদুল জানান গত সপ্তাহে মুরগির দাম কেজিতে ৫ টাকা কমেছে। ব্রয়লার মুরগি ১৫০১৫৫ টাকা সোনালি ২৭০ টাকা কেজি দরে বিক্রি হচ্ছে।  এদিকে সয়াবিন তেলের দাম আগের মতোই আছে বলে জানিয়েছেন কাওরান বাজারের মিলু স্টোরের স্বত্বাধিকারী বিপ্লব কুমার পাল। তিনি জানান ৫ লিটারের বোতলজাত সয়াবিন ৭০০ থেকে ৭১০ টাকা বিক্রি হচ্ছে।      .....     মাছ ...  .     বাজারে ইলিশসহ সব মাছের দাম কিছুটা কমেছে। এক কেজির বেশি ওজনের ইলিশ ৯০০ টাকা ৮ শ থেকে সাড়ে ৯ শ গ্রাম সাইজের ইলিশের কেজি ৭০০ টাকা। রুই আকার ভেদে ২০০ থেকে ৩২০ টাকা চিংড়ি ৫০০৬০০ টাকা কাতল আকার ভেদে ২০০ থেকে সাড়ে তিনশ টাকা দরে বিক্রি হচ্ছে। দাম কমার কারণ হিসেবে কাওরান বাজারের মাছ ব্যবসায়ী জুনায়েদ হোসেন জানান খালবিলে পানি কমে যাওয়ায় মাছের দাম কিছুটা কমেছে।