Serial,Title,Date,Author,News
1384,নাটোরে ন্যায্যমূল্যে তরমুজ বিক্রি শুরু,2021-05-03,নাটোর প্রতিনিধি,অবশেষে নাটোরে ন্যায্যমূল্যে তরমুজ বিপণন কার্যক্রম শুরু হয়েছে। রবিবার কেন্দ্রীয় মসজিদ চত্বরের স্থাপিত তরমুজ বিক্রয় কেন্দ্রে বিপণন কার্যক্রমের উদ্বোধন করেন জেলা প্রশাসক মো. শাহরিয়াজ।নাটোরে ক্রেতা পর্যায়ে তরমুজের ঊর্ধ্বমুখী দর রোধ এবং কৃষকের মুনাফা নিশ্চিত করতে তরমুজের বিপণন কার্যক্রম শুরু করেছে জেলা প্রশাসন। অনুষ্ঠানে বক্তব্য রাখেন পুলিশ সুপার লিটন কুমার সাহা কৃষি সম্প্রসারণ অধিদপ্তরের উপপরিচালক সুব্রত কুমার সরকার এবং নাটোর পৌরসভার মেয়র উমা চৌধুরী জলি।  জেলা প্রশাসনের নেজারত ডেপুটি কালেক্টর জুয়েল আহমেদ জানান উদ্বোধনী দিনে মোট চার টন ওজনের ৮০০ পিস তরমুজ বিক্রি করা হচ্ছে। পাঁচ কেজি পর্যন্ত এক একটি তরমুজ ৩৫ টাকা কেজি দরে এবং পাঁচ কেজির বেশি ওজনের তরমুজ ৪০ টাকা কেজি দরে বিক্রি করা হচ্ছে। ক্রেতা চাহিদা বিবেচনায় প্রতিদিনের তরমুজ বিক্রয় প্রয়োজনে বাড়বে।নাটোর কৃষি সম্প্রসারণ বিভাগের উপপরিচালক সুব্রত কুমার সরকার বলেন জেলায় চলতি মৌসুমে ৮৬৮ হেক্টর জমিতে তরমুজ আবাদ হয়েছে এবং মোট উত্পাদন লক্ষ্যমাত্রা সাড়ে ৩৬ হাজার টন।ইত্তেফাকএমআর