Serial,Title,Date,Author,News
6111,মোবাইল ফোনে কথা বলার খরচ কিছুটা কমল,2015-07-01,ইত্তেফাক রিপোর্ট,চূড়ান্ত বাজেটে মোবাইল ফোন সেবায় সম্পূরক শুল্ক দুই শতাংশ কমানো হয়েছে। এর ফলে মোবাইল ফোনে কথা বলা ইন্টারনেট ব্যবহার ক্ষুদে বার্তা পাঠানোর এসএমএস ক্ষেত্রে খরচ কিছুটা কমল। প্রস্তাবিত বাজেটে এ ধরনের সেবার উপর সম্পূরক শুল্ক পাঁচ শতাংশ করা হলেও ২৯ জুন সোমবার অর্থবিল পাস করার সময় অর্থমন্ত্রী এটি পাঁচ শতাংশ থেকে দুই শতাংশ কমানোর কথা বলেন।  বাজেটের আগে মোবাইল ফোন সেবার উপর কেবলমাত্র ১৫ শতাংশ ভ্যাট মূল্য সংযোজন কর আরোপ ছিল। ৪ জুন বাজেটে অর্থমন্ত্রী এর উপর আরো পাঁচ শতাংশ হারে সম্পূরক শুল্ক আরোপের প্রস্তাব করেন। এর পরদিন থেকেই ১শ টাকার কথা বললে খরচ করতে হতো ১২০ টাকা। তবে দুই শতাংশ কমায় বর্তমানে মোবাইল ফোনে ১শ টাকার সেবার বিপরীতে খরচ হবে ১১৮ টাকা।  বাজেটে মোবাইল ফোন ব্যবহারকারীদের উপর বাড়তি ভ্যাট আরোপের ফলে নিম্ন আয়ের একজন মোবাইল ফোন ব্যবহারকারীর উপরও নতুন করের ভার পড়ল। অর্থনীতিবিদরাও এ সিদ্ধান্তটির সমালোচনা করেন। সংসদে বিরোধী দলীয় নেত্রী রওশন এরশাদও বাড়তি সম্পূরক শুল্ক প্রত্যাহারের দাবি জানান।  দেশে বর্তমানে সরকারি টেলিটক ছাড়াও গ্রামীণফোন বাংলালিংক রবি অজিয়াটা ও এয়ারটেল মোবাইল ফোন সুবিধা দিচ্ছে। মোবাইল ফোন কোম্পানিগুলোর তথ্যানুযায়ী দেশে বর্তমানে মোবাইল ফোন ব্যবহারকারীর সংখ্যা প্রায় সাড়ে ১২ কোটি।