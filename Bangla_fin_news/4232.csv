Serial,Title,Date,Author,News
4232,রানাপ্লাজা দুর্ঘটনার সুবিধা নিয়ে বায়াররা পোশাকের দর কমায়  বাণিজ্যমন্ত্রী,2017-04-28,ইত্তেফাক রিপোর্ট,রানা প্লাজা দুর্ঘটনার সুযোগ নিয়ে অনেক বিদেশি ক্রেতারা বায়ার পোশাকের দর কমিয়েছে বলে জানান বাণিজ্যমন্ত্রী তোফায়েল আহমেদ। তিনি বলেন বিদেশিরা শ্রমিকের মজুরি বাড়াতে বলে কিন্তু পোশাকের দর বাড়ায় না।    শুক্রবার রাজধানীর কৃষিবিদ ইনস্টিটিউটে জাতীয় পেশাগত স্থাস্থ্য ও সেফটি দিবস উপলক্ষ্যে আয়োজিত আলোচনা সভায় প্রধান অতিথির বক্তব্যে তিনি এ কথা বলেন।    শ্রমিকদের মজুরি বাড়ানোর বিষয়ে চিন্তা করতে হবে উল্লেখ করে তিনি বলেন ক্রেতারা পণ্যের দর বাড়ালে মজুরি বাড়াতে মালিকদের চাপ দিতে পারতাম। তবে একটা সময় শ্রমিকদের মজুরি বাড়ানোর চিন্তা করতে হবে।    গত বছর থেকে জাতীয়ভাবে এ দিবসটি পালন করা হচ্ছে। এবারের অনুষ্ঠানটি আয়োজন করে শ্রম ও কর্মসংস্থান মন্ত্রণালয়। শ্রম সচিব মিকাইল শিপারের সভাপতিত্বে এতে শ্রম ও কর্মসংস্থান প্রতিমন্ত্রী মুজিবুল হক চুন্নু বিজিএমইএ সভাপতি সিদ্দিকুর রহমান কানাডার হাইকমিশনার বেনোয়ে পিয়েরে লারামে ছাড়াও শ্রমিক প্রতিনিধি আইএলও ও বিভিন্ন উন্নয়ন সহযোগীদের প্রতিনিধিরা উপস্থিত ছিলেন। এর আগে সকালে দিবসটি উপলক্ষ্যে বর্ণাঢ্য র্যালি বের করা হয়। এবার দিবসটির প্রতিপাদ্য হচ্ছে শোভন কর্মপরিবেশ এগিয়ে যাচ্ছে বাংলাদেশ।