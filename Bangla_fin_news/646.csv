Serial,Title,Date,Author,News
646,জুনিয়র চেম্বার বাংলাদেশের পুনঃরায় সভাপতি হলেন এলিট,2021-12-25,ইত্তেফাক অনলাইন ডেস্ক,জুনিয়র চেম্বার ইন্টারন্যাশনাল জেসিআই বাংলাদেশের নির্বাচনে পুনঃরায় সভাপতি নির্বাচিত হয়েছেন তরুণ ব্যবসায়ী ও রাজনীতিবিদ নিয়াজ মোর্শেদ এলিট। শুক্রবার ২৪ ডিসেম্বর রাজধানীর হোটল লা মেরিডিয়ানে আন্তর্জাতিক এই স্বেচ্ছাসেবী সংগঠনের বাংলাদেশ শাখার সাধারণ সভা অনুষ্ঠিত হয়। সভায় সদস্যদের সর্বসম্মতিতে এলিটকে ২০২২ সালের জন্য পুনরায় সভাপতি হিসেবে মনোনীত করা হয়। কার্যনিবাহী কমিটি গঠনে নির্বাচন কমিশনার হিসেবে দায়িত্ব পালন করেন সংগঠনের সাবেক সভাপতি সারা খান। ডাক বিভাগের ডিজিটাল লেনদেন নগদের নির্বাহী পরিচালক নিয়াজ মুর্শেদ এলিট বর্তমানে কেন্দ্রীয় আওয়ামী যুবলীগের কার্যনিবাহী সদস্য ও সড়ক পরিবহন মালিক সমিতির যুগ্মসাধারণ সম্পাদকের দায়িত্ব পালন করছেন। এর আগে তিনি কেন্দ্রীয় আওয়ামী লীগের আন্তর্জাতিক বিষয়ক উপকমিটির সদস্য ছিলেন। তাৎক্ষণিক এক প্রতিক্রিয়ায় সভাপতি নিয়াজ মোর্শেদ এলিট বলেন জেসিআই বাংলাদেশের সম্মানিত ভোটাররা আমার প্রতি পুনঃরায় আস্থা রাখার জন্য কৃতজ্ঞতা প্রকাশ করছি। সদস্যদের মতামতের ভিত্তিতে সংগঠনের নীতি আদর্শের প্রতি অবিচল থেকে সাংগঠনিক কাজ করে যেতে চাই। পাশাপাশি দেশের তরুণদের দক্ষতা উন্নয়নের মাধ্যমে উদ্যোক্তা হিসেবে তৈরি করতে চাই। প্রসঙ্গত ১৮ থেকে ৪০ বছর বয়সী তরুণ নাগরিকদের সমন্বয়ে গড়া আন্তর্জাতিক একটি সংগঠন জেসিআই। একটি মানসম্মত সমাজ গড়তে বিশেষ ভূমিকা রয়েছে তাদের। জেসিআই কাজ করে দক্ষতা জ্ঞান ও বুদ্ধির বিকাশের মাধ্যমে ব্যক্তিগত উন্নয়ন নিয়ে। যেন সঠিক নাগরিক হিসেবে তরুণ সমাজ তার দায়িত্ব পালন করতে পারে। কমিটির অন্যান্য সদস্যরা হলেন কার্যকরী সহসভাপতি সালেহীন এফ নাহিয়ান মাহামুদ উন নবী প্রিন্স সরজিৎ বড়াল। সাধারণ সম্পাদক জিয়াউল হক কোষাধ্যক্ষ লিসা জাহান জেনারেল লিগ্যাল কাউন্সেল ইমরান কাদির। সহসভাপতি সৈয়দ মোসায়েব আলম কাজী ফাহাদ এজাজ মুহাম্মদ নাজমুল হোসেন সবুজ ইবতিহাজ জয় সাইফউদ্দৌলা এম কামরুল চৌধুরী দেলোয়ার হোসেন। জাতীয় সভাপতির কার্যকরী সহকারী ইরফান হকট্রেইনিং কমিশনার রুমানা চৌধুরী বাংলাদেশ ডেভেলপমেন্ট কাউন্সিলের চেয়ারপারসন ফাতেমা আক্তার নাজ দপ্তর সম্পাদক আব্দুল্লাহ সাফি ইমন কমিটি চেয়ার আবু তালেব সিদ্দিকী সানজু শহীদুল ফোস্তফা চৌধুরী ওয়াসিফ ওয়াহেদ খাদিজা আক্তার আশিক ইকবাল অসীম কুমার মেহেদি হাসান।পরিচালক আরেফিন আহমেদ রাফি ফয়সাল মাহমুদ তাহা ইয়াসিন মাহমুদ রাসেল মাহাদি সালেহীন মো আশিকুর রহমান রেজুয়ানুর রহমান টিপু সুলতান সিকদার মাশফিক আহমেদ নাহিদা আক্তার। তরুণ ব্যবসায়ী ও রাজনীতিবিদ নিয়াজ মুর্শেদ এলিট রাজনীতির পাশাপাশি বিভিন্ন ব্যবসায়িক ও সামাজিক সংগঠনের নেতৃত্ব দিয়ে যাচ্ছেন। তিনি জুনিয়র চেম্বার চট্টগ্রামের প্রতিষ্ঠাতা সভাপতি চট্টগ্রাম খুলশী ক্লাব লিমিটেডের প্রতিষ্ঠাতা সভাপতি বাংলাদেশ মানবাধিকার কমিশন চট্টগ্রাম উত্তর জেলা শাখার সভাপতি বাংলাদেশ দাবা ফেডারেশন চট্টগ্রামের চিফ কোঅর্ডিনেটর ব্রাদার্স ইউনিয়ন ঢাকা ও চট্টগ্রাম ক্রিকেট কমিটির সভাপতি একুশে মেলা পরিষদের মহাসচিব কালের কণ্ঠ শুভ সংঘের চিফ অ্যাডভাইজার।