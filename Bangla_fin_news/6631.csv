Serial,Title,Date,Author,News
6631,কর্মজীবী নারীদের জন্য আরএফএলের সম্মাননা,2015-03-04,ইত্তেফাক রিপোর্ট,বিভিন্ন সেক্টরে কর্মরত নারীদের সম্মাননা দিতে যাচ্ছে প্লাস্টিক প্রতিষ্ঠান আরএফএল। আর এর আয়োজকের দায়িত্বে আছে বাংলাদেশ ব্র্যান্ড ফোরাম। আগামী ৮ মার্চ নগরীর একটি পাঁচ তারকা হোটেলে বিভিন্ন সেক্টরের উত্সাহ প্রদানকারী কর্মজীবী নারীদের হাতে আরএফএল ইন্সপায়ারিং ওমেন অ্যাওয়ার্ড ২০১৫ শীর্ষক সম্মাননা তুলে দেয়া হবে। গতকাল মঙ্গলবার একটি রেস্টুরেন্টে গণমাধ্যমের সাথে আলোচনাকালে অ্যাওয়ার্ড সংশ্লিষ্ট বিভিন্ন দিক তুলে ধরেন আয়োজকরা। আলোচনায় অংশ নেন ওমেন লিডারশিপ প্রজেক্ট প্রেসিডেন্ট নাজিয়া আন্দালিব প্রিমা বাংলাদেশ ব্র্যান্ড ফোরাম প্রতিষ্ঠাতা শরীফুল ইসলাম এবং স্পন্সর প্রতিষ্ঠান আরএফএলএর ব্র্যান্ড ম্যানেজার আরাফাত রহমান। আলোচনায় জানানো হয় বিভিন্ন সেক্টরে কর্মরত নারীদের প্রণোদনা এবং উত্সাহ দিয়ে নেতৃত্ব দেবার সক্ষমতা অর্জনের উদ্দেশ্যে ইন্সপায়ারিং ওমেন ইন লিডারশিপ প্রজেক্টের দ্বিতীয় পর্যায় হচ্ছে এই অ্যাওয়ার্ড অনুষ্ঠান। তারা মনে করেন বিভিন্ন সেক্টরে কর্মরত নেতৃত্ব পর্যায়ের নারী রোল মডেল খুঁজে বের করে তাদের সম্মাননা দেয়ার মাধ্যমে অন্যদের নেতৃত্বে আসার স্বপ্ন দেখানো সম্ভব। এই প্রজেক্টের প্রথম পর্যায়ে অনুষ্ঠিত ওমেন লিডারশিপ সামিটের আলোচনার সূত্র ধরে এই অ্যাওয়ার্ড পরিকল্পনা গ্রহণ করা হয় বলেও তারা জানান। তারা আরো বলেন কর্মজীবী নারীদের জন্য মেনটরিং ও গ্রুমিং এবং ভবিষ্যত্ নেতৃত্বের জন্য বিশ্ববিদ্যালয় পর্যায়ে কার্যক্রম পরিচালনা এবং নারী বিষয়ক দ্বিমাসিক প্রকাশনার মাধ্যমে সহযোগিতা ও প্রণোদনার ব্যবস্থা করে নেতৃত্ব পর্যায়ে নারীর সংখ্যা বৃদ্ধি করাই তাদের লক্ষ্য। আজ নারীর বহুমাত্রিক অংশগ্রহণ থাকলেও নেতৃত্ব পর্যায়ে তা নগণ্য। এই অবস্থার পরিবর্তনে তাদের কার্যক্রম ভূমিকা রাখবে বলেও তারা আশাবাদ ব্যক্ত করেন। অ্যাওয়ার্ডএর বাছাই পর্যায়ে গুরুত্বপূর্ণ দায়িত্ব পালন করেছে এইচআর নেক্সট এবং জেসিআই ওয়েস্ট ক্যাটাগরি। বাছাই মনোনয়ন প্রক্রিয়া বিশ্লেষণ জুরি বোর্ড গঠন এবং সর্বোপরি বিজয়ীদের খুঁজে বের করতে কাজ করেছেন তারা। এই উদ্যোগের টাইটেল স্পন্সর আরএফএল ছাড়াও পার্টনার হিসেবে আরো আছে এটুআই এবং এফআইসিসিআই। উল্লেখ্য প্রজেক্টের প্রথম পর্যায় অনুষ্ঠিত হয় ২০১৪ সালের জুন মাসে।