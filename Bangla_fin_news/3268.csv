Serial,Title,Date,Author,News
3268,ফি ছাড়া আসবে রেমিট্যান্স  অর্থমন্ত্রী,2018-09-21,ইত্তেফাক রিপোর্ট,প্রবাসীরা যাতে বিনা খরচে দেশে টাকা পাঠাতে পারেন সে ব্যাপারে সরকার উদ্যোগ নিয়েছে বলে জানিয়েছেন অর্থমন্ত্রী আবুল মাল আবদুল মুহিত। গতকাল বৃহস্পতিবার রাজধানীর মিরপুরে বাংলাদেশ ব্যাংক ট্রেনিং একাডেমিতে বাংলাদেশ ব্যাংক রেমিট্যান্স অ্যাওয়ার্ড ২০১৭ অনুষ্ঠানে একথা বলেন তিনি।  তিনি বলেন এখন প্রবাসীদের ফি দিয়ে টাকা পাঠাতে হয়। ফি দিয়ে যাতে পাঠাতে না হয় তার একটি প্রস্তাব আমরা বিবেচনা করছি। যারা রেমিট্যান্স পাঠান তাদের একটা কষ্ট আছে। তাদের কিভাবে সে খরচ দেওয়া যায় তা নিয়ে কাজ চলছে। আশা ছিল স্কিমটি কিছুদিনের মধ্যে বাস্তবায়ন করতে পারব। তবে আমি নিশ্চিত নই যে এটি করে যেতে পারব কিনা।  এবছর পাঁচটি ক্যাটাগরিতে মোট ৩৭টি অ্যাওয়ার্ড প্রদান করা হয়। এর মধ্যে ২৯ জন ব্যক্তি ৫ ব্যাংক ও ৩টি প্রবাসী বাংলাদেশি মালিকানাধীন এক্সচেঞ্জ হাউজ অ্যাওয়ার্ড পেয়েছে।  অনুষ্ঠানে বিশেষ অতিথি হিসেবে উপস্থিত ছিলেন বাংলাদেশ ব্যাংকের গভর্নর ফজলে কবির অর্থমন্ত্রণালয়ের অতিরিক্ত সচিব কামরুন নাহার আহমেদ ও প্রবাসী কল্যাণ মন্ত্রণালয়ের অতিরিক্ত সচিব আহমেদ মুনিরুছ সালেহিন। অনুষ্ঠানে সভাপতিত্ব করেন বাংলাদেশ ব্যাংকের ডেপুটি গভর্নর এসএম মনিরুজ্জামান।  ইত্তেফাকমোস্তাফিজ