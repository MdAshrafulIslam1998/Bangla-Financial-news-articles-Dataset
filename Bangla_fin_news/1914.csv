Serial,Title,Date,Author,News
1914,ইলিশের উন্নয়নে ২৪৬ কোটি টাকার প্রকল্প,2020-09-22,অনলাইন ডেস্ক,ইলিশ সম্পদের উন্নয়নে ২৪৬ কোটি টাকা ব্যয়ে একটি প্রকল্পসহ এক হাজার ২৬৬ কোটি টাকার মোট পাঁচটি প্রকল্পের অনুমোদন দেওয়া হয়েছে।জাতীয় অর্থনৈতিক পরিষদের নির্বাহী কমিটির একনেক সভায় মঙ্গলবার এই অনুমোদন দেওয়া হয়। একনেক চেয়ারপার্সন ও প্রধানমন্ত্রী শেখ হাসিনার সভাপতিত্বে এই সভা হয়।প্রধানমন্ত্রী অর্থমন্ত্রী আ হ ম মোস্তফা কামাল ও পরিকল্পনামন্ত্রী এম এ মান্নান গণভবন থেকে ভিডিও কনফারেন্সের মাধ্যমে এ সভায় অংশ নেন।বৈঠক শেষে পরিকল্পনামন্ত্রী জানান মৎস্য ও প্রাণিসম্পদ মন্ত্রণালয়ের মৎস্য অধিদপ্তর ২০২৪ সালের জুনের মধ্যে ২৪৬ কোটি ২৮ লাখ টাকা ব্যয়ে ইলিশ সম্পদ উন্নয়ন ও পরিচালনা শীর্ষক প্রকল্পটি বাস্তবায়ন করবে।জাটকা ও মা ইলিশ ধরার ওপর নির্ভরশীল প্রায় ৩০ হাজার জেলে পরিবারের বিকল্প আয়ের উৎসের আওতায় দেশে ইলিশের উৎপাদন বাড়ানোর লক্ষ্যে এই প্রকল্প নেওয়া হয়েছে।প্রকল্পের প্রধান কার্যক্রমে ছয়টি অভয়ারণ্য পরিচালনা এবং প্রায় ৩০ হাজার জেলে পরিবারকে বিকল্প কর্মসংস্থানের সুযোগ তৈরি করা ১০ হাজার জেলেকে বৈধ জাল সরবরাহ করা এবং বিকল্প চাকরিতে ১৮ হাজারকে প্রশিক্ষণ প্রদান অন্তর্ভুক্ত রয়েছে।পরিকল্পনামন্ত্রী বলেন আজকের একনেক সভায় পাঁচ প্রকল্প উত্থাপন করি এবং পাঁচটিই সম্পূর্ণ নতুন প্রকল্প। এসব প্রকল্পে মোট এক হাজার ২৬৬ কোটি ১৩ লাখ টাকা ব্যয় হবে। পুরো অর্থ সরকারের তহবিল থেকে দেওয়া হবে। সূত্র ইউএনবি নিউজইত্তেফাকজেডএইচ