Serial,Title,Date,Author,News
1621,সোনারগাঁওয়ে ১২০০ অবৈধ গ্যাস সংযোগ,2021-02-11,স্টাফ রিপোর্টার নারায়ণগঞ্জ,একদিকে পরিবারপরিজনের খাবার তৈরি করতে গ্যাসের অভাবে সিলিন্ডারের ওপর নির্ভর করছেন ভুক্তভোগীরা। অন্যদিকে ক্ষমতার দাপটে অবৈধ সংযোগ দিয়ে মোটা অঙ্কের অর্থ হাতিয়ে নিচ্ছেন নামধারী কিছু নেতা। জানা গেছে অবৈধ গ্যাস সংযোগ দিতে লাইনপ্রতি তারা নিচ্ছেন ৫০ হাজার টাকা।আর এভাবেই তিনটি গ্রাম নয়াপুর কাঠালিয়াপাড়া আন্ধার মানিক ৪ নম্বর ওয়ার্ড ও বেইলর ৭ নম্বর ওয়ার্ডে প্রায় ১ হাজার ২০০ অবৈধ গ্যাস সংযোগ দিয়ে ঐ চক্র হাতিয়ে নিয়েছে ৬ কোটি টাকা। তবে এ বাবদ সরকারি দপ্তরে জমা পড়েনি কানাকড়িও। এমনটাই অভিযোগ উঠেছে সোনারগাঁও সাদিপুর ইউনিয়ন ছাত্রলীগ নেতাদের বিরুদ্ধে।আর এই তালিকায় রয়েছে নব্য আওয়ামী লীগার ও বিএনপি নেতাদের নামও। এ ব্যাপারে সাদিপুর ইউনিয়ন ছাত্রলীগের সভাপতি আলআমিন অভিযোগ অস্বীকার করেন। তবে এলাকাবাসীর মতোই তিনি নিজেও অবৈধ গ্যাস সংযোগ নিয়েছেন বলে স্বীকার করেন।  এ বিষয় তিতাস গ্যাস ট্রান্সমিশন অ্যান্ড ডিস্ট্রিবিউশন কোম্পানির ডেপুটি জেনারেল ম্যানেজার মমিনুল হক বলেন রূপগঞ্জে আমাদের তিনটি টিম উচ্ছেদ অভিযান পরিচালনা করছে। আমরা যদি এই ধরনের কোনো অভিযোগ পাই তাহলে অবশ্যই উচ্ছেদ অভিযান চালাব। সেই সঙ্গে যারা জড়িত তাদের বিরুদ্ধে আইনগত ব্যবস্থা নেব।এ বিষয় নারায়ণগঞ্জ জেলা ছাত্রলীগের সভাপতি আজিজ বলেন তাদের বিরুদ্ধে যে ধরনের অভিযোগ উঠে আসছে সেটা যদি সত্যি হয় তাহলে সাংগঠনিক নিয়ম অনুযায়ী ব্যবস্থা গ্রহণ করা হবে। আর যারা নব্য আওয়ামী লীগার তারা কীভাবে কমিটিতে এলো সেই বিষয় খোঁজখবর নেওয়া হবে।ইত্তেফাকএএএম