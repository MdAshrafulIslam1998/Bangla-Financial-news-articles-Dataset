Serial,Title,Date,Author,News
5320,আইএমএফে দ্বিগুণ হলো বাংলাদেশের শেয়ার,2016-02-24,অনলাইন ডেস্ক,আন্তর্জাতিক মুদ্রা তহবিলে আইএমএফ দ্বিগুণ হয়েছে বাংলাদেশের শেয়ার। বুধবার আইএমএফে বাংলাদেশের কোটা বৃদ্ধির চাঁদা পরিশোধের মাধ্যমে এ ক্ষমতা দশমিক ১৫ শতাংশ থেকে বেড়ে দশমিক ২৪ শতাংশ হয়। অর্থ মন্ত্রণালয়ের এক প্রতিবেদন থেকে এ তথ্য জানা গেছে।  প্রতিবেদন অনুযায়ী ২০১০ সালে আইএমএফ এর ১৪তম কোটা পুনঃমুল্যায়ন সভায় বাংলাদেশের কোটা বা শেয়ার ১০০ শতাংশ বাড়িয়ে ১০৬ কোটি ৬০ লাখ এসডিআর করা হয় যা কার্যকর হয়েছে গত ২৬ জানুয়ারি থেকে। বর্তমানে আইএমফের মোট তহবিলের দশমিক ২৪৫ শতাংশ বাংলাদেশের।  এসডিআর হচ্ছে স্পেশাল ড্রয়িং রাইটস যা আইএমএফের নিজস্ব মুদ্রা। ১ এসডিআর সমান বাংলাদেশি ১১২ দশমিক ৫১ টাকা।  সর্বশেষ ১৯৯৮ সালে বাংলাদেশের কোটা বাড়ানো হয়েছিল। তখন বাংলাদেশ আইএমএফ এর মোট তহবিলের দশমিক ১৩ শতাংশ বা ৫৩ কোটি ৩০ লাখ এসডিআরের শেয়ারহোল্ডার ছিল।