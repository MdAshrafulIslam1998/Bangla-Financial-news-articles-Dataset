Serial,Title,Date,Author,News
3290,বিশ্বে অতি ধনীর সংখ্যা বৃদ্ধির তালিকায় শীর্ষে বাংলাদেশ,2018-09-11,অনলাইন ডেস্ক,বিশ্বে অতি ধনীর সংখ্যা দ্রুত বৃদ্ধির তালিকায় শীর্ষে রয়েছে বাংলাদেশ। যুক্তরাজ্য ভিত্তিক বিশ্বব্যাপী সম্পদ ও মার্কেট গবেষণা প্রতিষ্ঠান ওয়েলথ এক্সের প্রতিবেদনে এ তথ্য জানা যায়।  গবেষণা প্রতিষ্ঠানটি বলছে বাংলাদেশে ১৭ দশমিক তিন শতাংশ হারে অতি ধনীর সংখ্যা বাড়ছে। দ্বিতীয় স্থানে আছে চীন। সেখানে অতি ধনীর সংখ্যা বাড়ছে ১৩ দশমিক ৪ শতাংশ হারে। এরপর আছে যথাক্রমে ভিয়েতনাম কেনিয়া ভারত হংকং আয়ারল্যান্ড ইসরাইল এবং পাকিস্তান।  নিজস্ব ওয়েলথ অ্যান্ড ইনভেস্টেবল অ্যাসেটস মডেল ব্যবহার করে প্রতিবেদনটি তৈরি করেছে ওয়েলথ এক্স। এ মডেলের মাধ্যমে ব্যক্তিগত মোট সম্পদের আনুমানিক তথ্য পাওয়া যায়। গত সপ্তাহে ধনীদের ওপর সর্বশেষ রিপোর্টটি প্রকাশ করেগবেষণাপ্রতিষ্ঠানটি।  এতে দেখা যাচ্ছে বিশ্বে অতি ধনী মানুষের সংখ্যা সবচেয়ে বেশি যুক্তরাষ্ট্রে। প্রায় ৮০ হাজারের মত। আর দ্বিতীয় স্থানে আছে জাপান। তাদের অতি ধনীর সংখ্যা ১৮ হাজার। চীন আছে তৃতীয় স্থানে। দেশটির প্রায় ১৭ হাজার মানুষ অতি ধনী। প্রথম দশটি দেশের তালিকায় আরও আছে জার্মানি কানাডা ফ্রান্স হংকং যুক্তরাজ্য সুইজারল্যান্ড ও ইতালি।  অতি ধনী বা আলট্রা হাই নেট ওয়ার্থ ইউএইচএনডাব্লিউ বলা হয় তাদেরকে যাদের সম্পদের পরিমাণ তিন কোটি ডলার বা তার চেয়ে বেশি। সে অনুযায়ী বাংলাদেশি টাকায় যাদের সম্পদ আড়াইশো কোটি টাকার বেশি তারাই অতি ধনী। আর এই ধনীর সংখ্যা দ্রুতহারে বাড়ার ক্ষেত্রে বিশ্বে সবার উপরে আছে বাংলাদেশ। দ্বিতীয় স্থানে আছে চীন।  ওয়েলথ এক্স বলছে যদি বিশ্ব পরিসরে লক্ষ্য করা হয় তাহলে অবাক করার বিষয় হচ্ছে ধনীদের সম্পদ বাড়ার ক্ষেত্রে চীন এখন আর শীর্ষে নেই। সেখানে সবার চেয়ে এগিয়ে বাংলাদেশ।  ২০১২ সাল হতে এ পর্যন্ত বাংলাদেশে প্রতি বছর ১৭ শতাংশ হারে অতি ধনীর সংখ্যা বেড়েছে। আর প্রতিবেশী ভারতের ধনীদের সম্পদ বাড়ছে বার্ষিক ১০ দশমিক ৭ শতাংশ হারে। সুত্র বিবিসি  ইত্তেফাকজেডএইচ