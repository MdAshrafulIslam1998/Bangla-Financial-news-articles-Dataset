Serial,Title,Date,Author,News
4206,সর্বনিম্ন ১৬২৬ টাকায় কক্সবাজার ভ্রমণ,2017-05-16,অনলাইন ডেস্ক,সর্বনিম্ন ১৬২৬ টাকার মাসিক কিস্তিতে বিমান ও হোটেল ভাড়াসহ কক্সবাজার ভ্রমণের আকর্ষণীয় ভ্রমণ প্যাকেজ ঘোষণা করেছে দেশের বেসরকারি বিমান সংস্থা নভোএয়ার।  ভ্রমণ পিপাসুদের এই সুবিধা দিতে দেশের ১৫টি বেসরকারি ব্যাংক এবং কক্সবাজারের ৮টি অভিজাত হোটেলের সঙ্গে চুক্তি করেছে প্রতিষ্ঠানটি।  চুক্তি অনুযায়ী ব্যাংকগুলোর গ্রাহকরা বিনা সুদে ৬ মাসের সহজ কিস্তিতে পরিশোধের মাধ্যমে নভোএয়ার এর এই প্যাকেজে ভ্রমণ করতে পারবেন। এ অফারটি আগামী ২৪ মে থেকে ২৩ জুন পর্যন্ত চলবে।  সায়মন বিচ রিসোর্ট ওশান প্যারাডাইজ সিগাল হোটেল হোটেল দি কক্স টুডে উইন্ডি ট্যারেস বেস্ট ওয়েস্টার্ন প্লাস হেরিটেজ প্রাসাদ প্যারাডাইজ হোটেল এন্ড রিসোর্ট এবং নিসর্গ হোটেল এন্ড রিসোর্টে এই প্যাকেজের আওতায় থাকার সুবিধা রয়েছে।  ব্যাংকগুলোর মধ্যে ইস্টার্ন ব্যাংক লিমিটেড মিউচুয়াল ট্রাস্ট ব্যাংক লিমিটেড স্ট্যান্ডার্ট চার্টার্ড ব্যাংক লিমিটেড সোশ্যাল ইসলামী ব্যাংক লিমিটেড সাউথইস্ট ব্যাংক লিমিটেড এনসিসি ব্যাংক দি সিটি ব্যাংক লিমিটেড মেঘনা ব্যাংক লিমিটেড যমুনা ব্যাংক লিমিটেড স্ট্যান্ডার্ড ব্যাংক লিমিটেড মিডল্যান্ড ব্যাংক লিমিটেড ব্যাংক এশিয়া লিমিটেড ইউনাইটেড কমার্সিয়াল ব্যাংক লিমিটেড এনআরবি ব্যাংক লিমিটেড এবং ঢাকা ব্যাংক লিমিটেড এর কার্ড ব্যবহারকারীরা সহজ কিস্তিতে এই প্যাকেজে ভ্রমণ করতে পারবেন।নভোএয়ার ঢাকা থেকে কক্সবাজার রুটে প্রতিদিন দুটি করে ফ্লাইট পরিচালনা করছে।  ইত্তেফাকইউবি