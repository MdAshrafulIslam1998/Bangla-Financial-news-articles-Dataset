Serial,Title,Date,Author,News
3748,মোটর গাড়ি উৎপাদনে জাপানি উদ্যোক্তাদের বিনিয়োগের পরামর্শ,2017-12-18,ইত্তেফাক রিপোর্ট,বাংলাদেশে মোটর গাড়ি উৎপাদনে জাপানি উদ্যোক্তাদের বিনিয়োগের পরামর্শ দিয়েছেন শিল্পমন্ত্রী আমির হোসেন আমু। তিনি বলেন জাপানের হোন্ডা কোম্পানি ইতোমধ্যে শিল্প মন্ত্রণালয়ের সাথে যৌথ বিনিয়োগে মোটর সাইকেল উৎপাদনের কারখানা স্থাপনের কাজ শুরু করেছে। এর ধারাবাহিকতায় মোটরগাড়ি উৎপাদন শিল্পেও জাপান বাংলাদেশ সরকারের সাথে যৌথ অংশীদারিত্বে বিনিয়োগ করতে পারে।  বাংলাদেশে নিযুক্ত জাপানের রাষ্ট্রদূত হিরোয়াসিও ইজুমি রবিবার শিল্পমন্ত্রী আমির হোসেন আমুর সাথে সাক্ষাৎ করতে এলে তিনি এ পরামর্শ দেন। শিল্পমন্ত্রণালয়ে এ সাক্ষাতকার অনুষ্ঠিত হয়।  শিল্পমন্ত্রী বলেন জাপান বঙ্গবন্ধু বহুমুখী সেতু নির্মাণ পদ্মা সেতুর প্রাকসমীক্ষা মাতারবাড়ি কয়লা বিদ্যুৎ উত্পাদনসহ বিভিন্ন প্রকল্পে জাপান অর্থায়ন করে আসছে। তিনি বাংলাদেশে সোলার গ্লাস উৎপাদন শিল্পে বিনিয়োগে এগিয়ে আসতে জাপানের রাষ্ট্রদূতের দৃষ্টি আকর্ষণ করেন।  আমির হোসেন আমু বলেন বাংলাদেশ সব সময় জাপানি বিনিয়োগকে অগ্রাধিকার দিয়ে থাকে। তিনি মালয়েশিয়ায় জাপানি বিনিয়োগে স্থাপিত ও বর্তমানে বন্ধ থাকা সনি কারখানা বাংলাদেশে স্থানান্তরের জন্য রাষ্ট্রদূতের দৃষ্টি আকর্ষণ করেন। তিনি বাংলাদেশের জনবলের কারিগরি দক্ষতা বাড়াতে জাপানের উদ্যোগে একটি কারিগরি প্রশিক্ষণ ইন্সটিটিউট এবং হালকা প্রকৌশল শিল্পের মানোন্নয়নে একটি শিল্পপার্ক স্থাপনের সুযোগ রয়েছে বলে অভিমত ব্যক্ত করেন।  রাষ্ট্রদূত বলেন যৌথ বিনিয়োগে হোন্ডা মোটর সাইকেল উৎপাদন প্রকল্প গ্রহণের পর বাংলাদেশে বিনিয়োগের প্রতি জাপানি উদ্যোক্তাদের আকর্ষণ বেড়েছে। তিনি শিল্পায়নের জন্য যোগাযোগ অবকাঠামো উন্নয়নের ওপর গুরুত্বারোপ করেন। তিনি বাংলাদেশে মোটর যান উৎপাদন জনবলের কারিগরি দক্ষতা বৃদ্ধি এবং হালকা প্রকৌশল শিল্পের গুণগত মানোন্নয়নের লক্ষ্যে প্রয়োজনীয় সহায়তা প্রদানের প্রতিশ্রুতি দেন।  ইত্তেফাকএমআর