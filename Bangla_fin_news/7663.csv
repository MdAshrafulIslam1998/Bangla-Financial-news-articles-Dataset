Serial,Title,Date,Author,News
7663,বাণিজ্য ঘাটতি কমাতে মালয়েশিয়ায় নতুন পণ্য রপ্তানির তাগিদ,2014-03-16,ইত্তেফাক রিপোর্ট,মালয়েশিয়ায় বাংলাদেশের বিনিয়োগ বৃদ্ধির পাশাপাশি বাণিজ্য ঘাটতি কমাতে সে দেশে নতুন নতুন পণ্য রপ্তানির তাগিদ দিয়েছেন শিল্পমন্ত্রী আমির হোসেন আমু। তিনি বাংলাদেশ থেকে হালাল খাদ্য রপ্তানি বাড়াতে কার্যকর উদ্যোগ গ্রহণেরও পরামর্শ দেন। বাংলাদেশমালয়েশিয়া চেম্বার অব কমার্স অ্যান্ড ইন্ডাস্ট্রি বিএমসিসিআই এর নেতাদের সাথে বৈঠককালে শিল্পমন্ত্রী এ তাগিদ দেন। গতকাল শিল্প মন্ত্রণালয়ে এ বৈঠক অনুষ্ঠিত হয়। এ সময় মালয়েশিয়ায় বাংলাদেশের শ্রমবাজার উন্নয়ন শ্রমিকের সামাজিক নিরাপত্তা জোরদার বৈধ চ্যানেলে রেমিট্যান্স প্রবাহ বৃদ্ধি হাইটেক শিল্প কারখানা স্থানান্তর মালয়েশিয়ায় বাংলাদেশি পণ্যের প্রদর্শনী আয়োজনসহ অন্যান্য বিষয় আলোচনায় স্থান পায়। বৈঠকে বিএমসিসিআইর নেতারা বলেন সস্তা শ্রম ও অভ্যন্তরীণ বিশাল বাজারের সুবিধা নিতে মালয়েশিয়ার উদ্যোক্তারা বাংলাদেশে শিল্প কারখানা স্থানান্তরে আগ্রহী। এসময় তারা বাংলাদেশের সড়ক ও জনপদ অবকাঠামো নির্মাণ ফার্নিচার হালকা প্রকৌশল অটো মোবাইল স্বাস্থ্য সেবা পর্যটন আইটি শিক্ষা ও স্বল্পব্যয়ে আবাসন শিল্পে মালয়েশিয়ার উদ্যোক্তাদের যৌথ বিনিয়োগে আগ্রহের কথা শিল্পমন্ত্রীকে অবহিত করেন। তারা বাংলাদেশে মালয়েশিয়ার বিনিয়োগ বাড়াতে শিল্পমন্ত্রী সহায়তা কামনা করেন।বৈঠকে শিল্পসচিব মোহাম্মদ মঈনউদ্দীন আবদুল্লাহ্ বিএমসিসিআিইর এর সভাপতি নাসির এ চৌধুরী সহসভাপতি এ.এস.এম মাঈনুদ্দিন মোনেম পরিচালক হেলাল আহমদ চৌধুরী মো. লিয়াকত উল্লাহ আশরাফুল এইচ চৌধুরী কামাল মোস্তফা চৌধুরী প্রকৌশলী মোহাম্মদ বদরুল হাসানসহ অন্য নেতারা উপস্থিত ছিলেন।