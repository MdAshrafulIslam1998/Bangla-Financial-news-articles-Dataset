Serial,Title,Date,Author,News
2222,পোশাকশিল্প এলাকায় শুক্র ও শনিবার খোলা থাকবে ব্যাংক,2020-05-20,ইত্তেফাক রিপোর্ট,আসন্ন ঈদুল ফিতর উপলক্ষ্যে পোশাকশ্রমিকদের বেতন ও বোনাস পরিশোধের সুবিধার্থে পোশাক শিল্প এলাকার ব্যাংক শাখাগুলো খোলা রাখার নির্দেশ দিয়েছে বাংলাদেশ ব্যাংক। আগামী শনিবার সকাল ১০টা থেকে আড়াইটা পর্যন্ত ব্যাংক খোলা থাকলেও শুক্রবার ব্যাংকিং লেনদেন চলবে সকাল ১০টা থেকে দুপুর ১২টা পর্যন্ত। আনুষঙ্গিক কাজ শেষ করতে আরো এক ঘণ্টা সময় পাবেন ব্যাংকাররা। তবে এই সময়ের মধ্যে দুপুর সোয়া একটা থেকে দেড়টা পর্যন্ত জোহরের নামাজের বিরতি থাকবে। গতকাল মঙ্গলবার বাংলাদেশ ব্যাংকের ডিপার্টমেন্ট অব অফসাইট সুপারভিশন থেকে এ সংক্রান্ত একটি প্রজ্ঞাপন জারি করা হয়।এতে বলা হয় আসন্ন পবিত্র ঈদুল ফিতরের আগে তৈরি পোশাক শিল্পে কর্মরত শ্রমিককর্মচারীকর্মকর্তাদের বেতন বোনাস ও অন্যান্য ভাতাদি পরিশোধের সুবিধার্থে এবং রপ্তানি বাণিজ্য সচল রাখার স্বার্থে অন্যান্য কার্যক্রমের পাশাপাশি সংশ্লিষ্ট ক্ষেত্রে রপ্তানি বিল ক্রয়ের মাধ্যমে নগদ অর্থ প্রদানের লক্ষ্যে ঢাকা মহানগরী আশুলিয়া টঙ্গী গাজীপুর সাভার ভালুকা নারায়ণগঞ্জ ও চট্টগ্রামে অবস্থিত পোশাক শিল্প এলাকার তফসিলি ব্যাংকের পোশাক শিল্পসংশ্লিষ্ট শাখাসমূহ ও প্রধান কার্যালয়ের সংশ্লিষ্ট বিভাগসমূহ পর্যাপ্ত নিরাপত্তা নিশ্চিতকরণপূর্বক আগামী ২২ ও ২৩ মে শুক্র ও শনিবার খোলা রাখতে হবে।ইত্তেফাকইউবি