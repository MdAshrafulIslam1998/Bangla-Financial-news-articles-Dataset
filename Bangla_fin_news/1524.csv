Serial,Title,Date,Author,News
1524,সোনামসজিদ বন্দর দিয়ে পেঁয়াজ আমদানি শুরু,2021-03-09,শিবগঞ্জ চাঁপাইনবাবগঞ্জ সংবাদদাতা,দেশের দ্বিতীয় বৃহত্তম সোনামসজিদ স্থলবন্দর দিয়ে পেঁয়াজ আমদানি শুরু হয়েছে।মঙ্গলবার ৯ মার্চ বিকেলে সোনামসজিদ স্থলবন্দরে দায়িত্বরত সহকারী কমিশনার কাস্টমস মমিনুল ইসলাম ও পানামা সোনামসজিদ পোর্ট লিংক লিমিটেডের মার্কেটিং অফিসার কামাল হোসেন জানায় গত জানুয়ারি মাসে সরকার পেঁয়াজের ওপর শতকরা ৫ শুল্ক আরোপ করার পর জানুয়ারির প্রথম সপ্তাহে এই বন্দর দিয়ে প্রায় সাড়ে ৩শ মেট্রিক টন পেঁয়াজ আমদানি হয়। কিন্তু সরকার আবারও শতকরা ৫ থেকে বাড়িয়ে ১০ শুল্ক আরোপ করার পেঁয়াজ আমদানি বন্ধ হয়ে যায়। চলতি মার্চ মাসের ৩ তারিখ পর্যন্ত পেঁয়াজ আমদানি বন্ধ থাকার পর গত ৪ মার্চ থেকে পুনরায় সীমিত আকারে পেঁয়াজ আমদানি শুরু হয়েছে।  মঙ্গলবার পর্যন্ত ভারত থেকে ৬৫টি ট্রাকে সোনামসজিদ স্থলবন্দরে প্রায় ১ হাজার ৫শ মেট্রিক টন পেঁয়াজ এসেছে বলে কাস্টমস ও পানামা সূত্রে জানা গেছে।এদিকে দেশে উৎপাদিত পেঁয়াজের দাম বাজারে বৃদ্ধি পাওয়ায় সোনামসজিদ বন্দর দিয়ে সীমিত আকারো পেঁয়াজ আমদানি শুরু হয়েছে বলে সংশ্লিষ্ট ব্যবসায়ীরা জানিয়েছেনইত্তেফাকএমএএম