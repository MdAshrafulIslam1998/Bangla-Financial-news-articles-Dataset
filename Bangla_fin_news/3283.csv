Serial,Title,Date,Author,News
3283,‌‌যুক্তরাষ্ট্রের বাজারে পণ্য সম্প্রসারণ শুল্কমুক্ত সুবিধা চেয়েছে বাংলাদেশ,2018-09-14,ইত্তেফাক রিপোর্ট,যুক্তরাষ্ট্রের বাজারে বাংলাদেশি পণ্যের প্রবেশাধিকার সম্প্রসারণ এবং শুল্কমুক্ত বাজার সুবিধা বাড়ানোর অনুরোধ জানিয়েছে বাংলাদেশ। বৃহস্পতিবার ওয়াশিংটন ডিসিতে অনুষ্ঠিত বাংলাদেশ ও যুক্তরাষ্ট্রের মধ্যে ট্রেড এন্ড ইনভেস্টমেন্ট কোঅপারেশন ফোরাম এগ্রিমেন্ট টিকফা কাউন্সিলের চতুর্থ সভায় এই আহ্বান জানানো হয়। সভায় দ্বিপাক্ষিক সহযোগিতা সংক্রান্ত বিষয়াদি প্রধান্য পায় বলে ঢাকায় প্রাপ্ত খবরে এই তথ্য জানা গেছে।  বাংলাদেশের পক্ষ হতে এ সভায় বাণিজ্য সহযোগিতাকরণ চুক্তি টিএফএ বাস্তবায়নে মার্কিন যুক্তরাষ্ট্রের সহযোগিতা চাওয়া হয়। নার্স মিড্ওয়াইফসহ অন্যান্য সেবাখাতে যুক্তরাষ্ট্রের বাজারে প্রবেশ সহজীকরণের জন্য অনুরোধ জানানো হয়। বিনিয়োগের অনুকুল পরিবেশের বিষয়ে তথ্যাদি তুলে ধরে বাংলাদেশে যুক্তরাষ্ট্রের বিনিয়োগ বৃদ্ধিরও আহ্বান জানানো হয়। এছাড়া বাংলাদেশি পণ্যের ন্যায্য মূল্য নিশ্চিতকরণের মাধ্যমে অগ্রাধিকারমূলক বাজার সুবিধা টেকনোলজি ট্রান্সফার বাণিজ্য বিষয়ক সক্ষমতা বৃদ্ধি ডিজিটাল ইকোনমি ও উন্নয়নশীল দেশ হিসেবে টেকসই গ্রাজুয়েশনের ক্ষেত্রে যুক্তরাষ্ট্রের সহযোগিতা চাওয়া হয়েছে।  অন্যদিকে যুক্তরাষ্ট্রের পক্ষ থেকে বাংলাদেশের বাজারে মার্কিন পণ্যের রপ্তানি বৃদ্ধি বিশেষ করে তুলা ও ওষুধ রপ্তানি মেধাস্বত্ব সংরক্ষণ সরকারি ক্রয়পদ্ধতি ও লেবার ইস্যু বিষয়ে আলোচনা করা হয়। এ ছাড়া বাংলাদেশের খসড়া ইবর্জ্য ব্যবস্থাপনা বিধিমালা বিশ্ব বাণিজ্য সংস্থায় নোটিফিকেশনের জন্য বাংলাদেশকে যুক্তরাষ্ট্রের পক্ষ থেকে অনুরোধ জানানো হয়। সভায় উভয় দেশের মধ্যে চলমান সৌহার্দপূর্ণ বাণিজ্য ও বিনিয়োগ সম্পর্ককে নতুন উচ্চতায় নেওয়ার প্রত্যয় ব্যক্ত করা হয়।  ২০১৩ সালের ২৫ নভেম্বর বাংলাদেশ ও মার্কিন যুক্তরাষ্ট্রের মধ্যে বাণিজ্য ও বিনিয়োগ ক্ষেত্রে সহযোগিতা বৃদ্ধির লক্ষ্যে ট্রেড এন্ড ইনভেস্টমেন্ট কোঅপারেশন ফোরাম এগ্রিমেন্ট টিকফা স্বাক্ষরিত হয়। ২০১৭১৮ অর্থ বছরে বাংলাদেশ থেকে যুক্তরাষ্ট্রে ৫ দশমিক ৯৮ বিলিয়ন মার্কিন ডলারের পণ্য রপ্তানি হয়েছে এবং যুক্তরাষ্ট্র থেকে বাংলাদেশে প্রায় ১ দশমিক ৭০ বিলিয়ন মার্কিন ডলার মূল্যের পণ্য আমদানি করা হয়েছে।    সভায় বাংলাদেশ প্রতিনিধি দলের নেতৃত্ব দেন বাণিজ্য মন্ত্রণালয়ের সচিব শুভাশীষ বসু। এছাড়া প্রতিনিধি দলে শ্রম ও কর্মসংস্থান মন্ত্রণালয়ের সচিব আফরোজা খান বাংলাদেশ রপ্তানি প্রক্রিয়াকরণ অঞ্চল কর্তৃপক্ষের নির্বাহী চেয়ারম্যান মেজর জেনারেল মুহম্মদ হাবিবুর রহমান খান বাণিজ্য মন্ত্রণালয়ের ডব্লিউটিও সেলএর মহাপরিচালক মুনীর চৌধুরী বাংলাদেশ বিনিয়োগ উন্নয়ন কর্তৃপক্ষের সচিব মইনুল ইসলাম জাতীয় রাজস্ব বোর্ড এর সদস্য প্রকাশ দেওয়ানসহ মোট ১২ জন ছিলেন। অপরদিকে যুক্তরাষ্ট্র প্রতিনিধিদলের নেতৃত্ব দেন দেশটির সহকারী ট্রেড রিপ্রেজেন্টেটিভ মার্ক লিন্সকট।  ইত্তেফাকএমআই