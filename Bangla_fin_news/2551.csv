Serial,Title,Date,Author,News
2551,দাম কমছে পেঁয়াজের,2019-11-19,ইত্তেফাক রিপোর্ট,পাইকারির পর খুচরাবাজারেও কমতে শুরু করেছে পেঁয়াজের দাম। গতকাল রাজধানীর খুচরাবাজারগুলোতে মানভেদে প্রতি কেজি পেঁয়াজে ২০ টাকা কমে ২১০ থেকে ২৩০ টাকায় বিক্রি হয়েছে।সংশ্লিষ্টরা জানিয়েছেন মিশর থেকে কার্গো বিমানে করে পেঁয়াজ আসার খবরে দাম কিছুটা কমতে শুরু করেছে। যাদের কাছে পেঁয়াজের মজুত আছে তারা এখন বাজারে ছাড়তে শুরু করেছে। এছাড়া আগামী মাসেই দেশীয় পেঁয়াজ পুরোদমে বাজারে আসবে। সব মিলিয়ে পেঁয়াজের বাজার এখন ঊর্ধ্বমুখী হওয়ার কোনো কারণ নেই।বিমানে পেঁয়াজের প্রথম চালান আসছে আজমিশর থেকে কার্গো বিমানে করে এস আলম গ্রুপের আমদানি করা পেঁয়াজের প্রথম চালান আজ মঙ্গলবার দেশে আসছে বলে জানিয়েছেন বাণিজ্য সচিব মো. জাফর উদ্দীন। তিনি বলেন পেঁয়াজের বাজার নিয়ন্ত্রণে প্রধানমন্ত্রীর নির্দেশনা অনুযায়ী বিমানে পেঁয়াজ আমদানির উদ্যোগ নেওয়া হয়েছে। এছাড়া উল্লেখযোগ্য পরিমাণ পেঁয়াজের চালান এখন বাংলাদেশের পথে সাগরে রয়েছে। এলসি খুলে সমুদ্র পথে বিদেশ থেকে পেঁয়াজ আনতে দেড় মাসের মতো সময় লাগছে বলে তিনি জানান।গতকাল সোমবার সচিবালয়ে বাণিজ্য মন্ত্রণালয়ের সভাকক্ষে পেঁয়াজ নিয়ে এক সংক্ষিপ্ত সংবাদ সম্মেলনে বাণিজ্য সচিব এসব কথা বলেন। তবে সাংবাদিকদের কোনো প্রশ্নের জবাব না দিয়েই তিনি চলে যান।লিখিত বক্তব্যে বাণিজ্য সচিব বলেন এ পর্যন্ত আড়াই হাজার অসাধু ব্যবসায়ীর বিরুদ্ধে ব্যবস্থা নেওয়া হয়েছে। সম্প্রতি ঘূর্ণিঝড় বুলবুলের কারণে ও মিয়ানমার পেঁয়াজের রপ্তানি মূল্য বৃদ্ধি করায় পেঁয়াজের দাম বেড়েছে উল্লেখ করে তিনি বলেন দেশীয় নতুন পেঁয়াজ বাজারে উঠতে শুরু করেছে। আশা করছি দ্রুত পেঁয়াজের দাম স্বাভাবিক হয়ে আসবে।ইত্তেফাকএএম