Serial,Title,Date,Author,News
5251,মুন্সিগঞ্জে হবে পরিকল্পিত মুদ্রণ শিল্প নগরী,2016-03-29,ইত্তেফাক রিপোর্ট,ঢাকায় অপরিকল্পিত ভাবে গড়ে ওঠা মুদ্রণ শিল্পগুলোকে মুন্সিগঞ্জে পরিবেশ বান্ধব এলাকায় সরিয়ে নেয়ার সিদ্ধান্ত নিয়েছে সরকার। এজন্য মুন্সীগঞ্জের সিরাজদিখানে গড়ে তোলা হবে বিসিক মুদ্রণ শিল্পনগরী। ১৪০ কোটি ৪১ লাখ টাকা ব্যয়ে ২০১৭১৮ অর্থবছরের মধ্যে ক্ষুদ্র ও কুটির শিল্প করপোরেশন বিসিক এটি বাস্তবায়ন করবে।  মঙ্গলবার জাতীয় অর্থনৈতিক পরিষদের নির্বাহী কমিটির একনেক সভায় এ প্রকল্প অনুমোদন দেয়া হয়েছে। প্রধানমন্ত্রী শেখ হাসিনার সভাপতিত্বে শেরেবাংলা নগরস্থ এনইসি সম্মেলন কক্ষে এ বৈঠক অনুষ্ঠিত হয়।  সভা সূত্রে জানা যায় দেশে সাড়ে ৫ হাজার মুদ্রণ শিল্পের মধ্যে ৩ হাজারটি রয়েছে রাজধানী ঢাকায়। যার প্রায় ৭০ ভাগই অপরিকল্পিত ভাবে গড়ে উঠেছে ঢাকার আরামবাগ পল্টন বিজয়নগর সূত্রাপুর বাবুবাজার বাংলাবাজার ইসলামপুর জিন্দাবাজার লালবাগ কাঁটাবন নীলক্ষেতসহ পুরান ঢাকার বিভিন্ন এলাকায়। এ শিল্পের মাধ্যমে বছরে প্রায় দেড় হাজার কোটি টাকার মুদ্রণ ব্যবসা হচ্ছে যেখানে প্রত্যক্ষ ও পরোক্ষ ভাবে প্রায় ৪ লাখ মানুষ জড়িত।  সভা শেষে পরিকল্পণামন্ত্রী আহম মুস্তফা কামাল সাংবাদিকদের বলেন রাজধানীকে পরিবেশ দূষণ থেকে রক্ষা ও মুদ্রণ শিল্পকে পরবিশেবান্ধব স্থানে স্থানান্তরের লক্ষ্যে বিসিক মুদ্রণ শিল্পনগরী স্থাপন করা হবে। সভায় মোট ৮টি প্রকল্পের অনুমোদন দেয়া হয়েছে যেগুলো বাস্তবায়নে ব্যয় ধরা হয়েছে এক হাজার ৪৪২ কোটি ৪১ লাখ টাকা। এরমধ্যে সরকারি তহবিল থেকে ৯৫৩ কোটি ৫২ লাখ টাকা সংশ্লিষ্ট সংস্থার নিজস্ব তহবিল থেকে ২৫ কোটি ৪ লাখ টাকা এবং বিদেশি সহায়তা থেকে ৪৬৩ কোটি ৮৫ লাখ টাকার যোগান দেয়া হবে।