Serial,Title,Date,Author,News
4998,দুই মাসে ১০ কারখানার সঙ্গে ব্যবসা বাতিল করেছে অ্যাকর্ড,2016-07-12,ইত্তেফাক রিপোর্ট,সময়মত কারখানা ভবনের কাঠামো অগ্নি ও বৈদ্যুতিক নিরাপত্তা মান উন্নয়ন করতে না পারায় গত দুই মাসে অন্তত ১০টি কারখানার সঙ্গে ব্যবসায়িক সম্পর্ক ছিন্ন করেছে ইউরোপীয় ক্রেতাদের জোট অ্যাকর্ড। এর ফলে অ্যাকর্ডের সঙ্গে সম্পৃক্ত ২১০টি বিদেশি ব্র্যান্ডের কাছে পোশাক রপ্তানি করতে পারবে না এসব কারখানা।  অ্যাকর্ডের ওয়েবসাইটে এসব কারখানার নাম ও কী কারণে এ সিদ্ধান্ত নেয়া হয়েছে তার ব্যাখ্যা দেয়া হয়েছে। এর মধ্যে গত ৪ জুলাই চারটি কারখানার সঙ্গে ব্যবসায়িক সম্পর্ক ছিন্ন করার ঘোষণা দেয়া হয়। এগুলো হলো নারায়ণগঞ্জের ফতুল্লার মেভিন ডিজাইন মিরপুরের দারুসসালামে অবস্থিত অ্যামিচি অ্যাপারেলস রাজধানীর সবুজবাগের কেমস অ্যাপারেল ও গাজীপুরের কাশফি নিট।  এর আগে গত জুন ও মে মাসেও ছয়টি কারখানার সঙ্গে ব্যবসায়িক সম্পর্ক ছিন্ন করে অ্যাকর্ড। এগুলো হলো নারায়ণগঞ্জের ফ্রেশ অ্যাপারেলস চট্টগ্রাম ইপিজেডের ইয়ং ইন্টারন্যাশনাল রাজধানীর মহাখালীর এম ইউ ফ্যাশন অল ওয়েদার ফ্যাশন ক্রিস্টাল অ্যাপারেল ও মিরপুরের পদ্মা সোয়েটার্স। এ নিয়ে অ্যাকর্ড এখন পর্যন্ত মোট ৪৬টি কারখানার সঙ্গে ব্যবসা বাতিল করল।  অন্যদিকে আমেরিকার ক্রেতাদের সমন্বয়ে গঠিত জোট অ্যালায়েন্স ৬৩টি কারখানার সঙ্গে ব্যবসা বাতিল করেছে। এর ফলে এসব কারখানার ব্যবসায়ে টিকে থাকা কঠিন হয়ে যাবে বলে মনে করছেন বিশেষজ্ঞরা।  ব্যবসা বাতিল করার কারণ হিসেবে প্রত্যেকটি কারখানার ক্ষেত্রে আলাদা আলাদা ব্যাখ্যা দিয়েছে অ্যাকর্ড। এসব ব্যাখ্যা ও বিবৃতিতে দেখা গেছে বেশিরভাগ ক্ষেত্রেই কারখানাগুলোকে দেয়া সময়সীমা অনুযায়ী সংস্কার কার্যক্রম সম্পন্ন করতে পারেনি তারা। তাদের সময়সীমা একাধিকবার সময়সীমা বাড়ানো হলেও তারা কর্মক্ষেত্র নিরাপদ করতে পারেননি। অন্যদিকে কিছু কারখানা মালিক অ্যাকর্ডের পরিদর্শকদলের সঙ্গে যথাযথ সহযোগিতাও করেননি বলে অভিযোগ করেছে অ্যাকর্ড। তবে অ্যাকর্ডের পক্ষ থেকে বলা হয়েছে এসব কারখানার শ্রমিকরা যাতে তুলনামূলক নিরাপদ কারখানায় অ্যাকর্ডভুক্ত কাজ পেতে পারে সেক্ষেত্রে অ্যাকর্ডের পক্ষ থেকে সহযোগিতা করা হবে।