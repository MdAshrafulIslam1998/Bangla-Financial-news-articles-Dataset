Serial,Title,Date,Author,News
7053,‘ব্যাংক ও আর্থিক প্রতিষ্ঠানকে সৌর বিদ্যুতে বিনিয়োগে বাধ্য করা হবে’,2014-11-06,ইত্তেফাক রিপোর্ট,বাংলাদেশ ব্যাংকের গভর্নর ড. আতিউর রহমান বলেছেন দেশের প্রত্যন্ত অঞ্চলে বিদ্যুত্ পৌঁছে দেয়ার জন্য আগামী বছর থেকে সৌরবিদ্যুত্ খাতে সরকারিবেসরকারি ব্যাংকগুলোর বিনিয়োগ বাধ্যতামূলক করা হবে। বৃহস্পতিবার রাজধানীর একটি হোটেলে ইডকল ইনফ্রাস্ট্রাকচার ডেভেলপমেন্ট কোম্পানি লিমিটেড গ্রিন এনার্জি এক্সপো২০১৪ শীর্ষক দুই দিনব্যাপী মেলার উদ্বোধনী অনুষ্ঠানে তিনি এ কথা বলেন। অনুষ্ঠানে প্রধান অতিথি ছিলেন প্রধানমন্ত্রীর অর্থ উপদেষ্টা ড. মশিউর রহমান। এ ছাড়া ইডকলের সিইও মাহমুদ মালিকসহ বিভিন্ন প্রতিষ্ঠানের প্রতিনিধিরা উপস্থিত ছিলেন। আতিউর রহমান বলেন সৌরবিদ্যুত্ খাতে বিনিয়োগ করার জন্য ব্যাংকগুলোকে সরাসরি গ্রিন ইনভেস্টমেন্ট লক্ষ্যমাত্রা নির্ধারণ করে দেয়া হবে। সৌরবিদ্যুত্ প্রকল্পে এ পর্যন্ত বিভিন্ন ব্যাংক ৮২ হাজার কোটি ঋণ দিয়েছে উল্লেখ করে তিনি বলেন সামনেও এ ধারা অব্যাহত থাকবে। প্রত্যেক ব্যাংককে এই খাতে বিনিয়োগ করতে হবে। ড. মশিউর রহমান বলেন সৌরবিদ্যুতের উন্নয়নের ফলে প্রত্যন্ত অঞ্চলের বিদ্যুত্বঞ্চিত মানুষ এখন আলোর মুখ দেখছেন যা বিদ্যুত্ খাতে সরকারের বড় অর্জন। সৌরবিদ্যুত্ খাতে প্রথম দিকে ভর্তুকি দেয়া লাগলেও পরে আর তা প্রয়োজন হবে না। এ দিকে মেলায় ৩টি বিদেশি প্রতিষ্ঠানসহ বিভিন্ন প্রতিষ্ঠান ৫০টি স্টলে তাদের পণ্য প্রদর্শন করছে। শুক্রবার পর্যন্ত এ প্রদর্শনী চলবে।