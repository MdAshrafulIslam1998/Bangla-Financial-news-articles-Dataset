Serial,Title,Date,Author,News
5642,কয়টি সিম রাখা যাবে সিদ্ধান্ত আসছে,2015-10-22,অনলাইন ডেস্ক,একজন গ্রাহক সর্বোচ্চ কয়টি মোবাইল ফোনের সিম রাখতে পারবেন সেই সংখ্যা বেঁধে দেয়ার কথা ভাবছে সরকার। টেলিযোগাযোগ নিয়ন্ত্রক সংস্থা বিটিআরসি সম্প্রতি ডাক ও টেলিযোগযোগ বিভাগে একটি প্রস্তাব পাঠিয়েছে যাতে একটি জাতীয় পরিচয়পত্রের এনআইডি বিপরীতে সর্বোচ্চ ২০টি মোবাইল সিম রাখার সীমা বেঁধে দেওয়ার প্রস্তাব করা হয়েছে।  এ বিষয়ে জানতে চাইলে বিটিআরসি সচিব মো. সরওয়ার আলম বলেন সিমের মালিকানায় শৃঙ্খলা আনতেই এ উদ্যোগ নেয়া হয়েছে।  বিষয়টি এখন প্রধানমন্ত্রীর কার্যালয়ে অনুমোদনের অপেক্ষায় রয়েছে বলে ডাক ও টেলিযোগাযোগ বিভাগের একজন কর্মকর্তা জানিয়েছেন।  অন্যদিকে অপারেটরদের সংগঠন অ্যাসোসিয়েশন অফ মোবাইল টেলিকম অপারেটরস অব বাংলাদেশের অ্যামটব মহাসচিব টি আই এম নুরুল কবির বলেন এ বিষয়ে কোনো সিদ্ধান্ত নিলে অপারেটরদের সঙ্গে আলোচনা করেই নেওয়া উচিত্।  খবর বিডিনিউজ টোয়েন্টিফোর ডটকমের।