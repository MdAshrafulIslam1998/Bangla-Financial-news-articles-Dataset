Serial,Title,Date,Author,News
762,‘নগদ’ডিআরইউ সেরা রিপোর্টার সম্মাননা পেলেন ২২ জন,2021-10-27,ইত্তেফাক অনলাইন ডেস্ক,ডাক বিভাগের মোবাইল ফাইন্যান্সিয়াল সার্ভিস নগদ এবার ঢাকা রিপোর্টার্স ইউনিটির ডিআরইউ সঙ্গে মিলে ২০২১ সালের সেরা রিপোর্টের জন্য ২২ জন রিপোর্টারকে সম্মানিত করেছে। নগদডিআরইউ বেস্ট রিপোর্টিং অ্যাওয়ার্ড ২০২১ শিরোনামের এই আয়োজনে উপস্থিত থেকে সেরা রিপোর্টারদের হাতে পুরস্কার ও সম্মাননা তুলে দেন বাংলাদেশ জাতীয় সংসদের স্পিকার ড. শিরীন শারমিন চৌধুরী।মঙ্গলবার রাজধানীর কৃষিবিদ ইনস্টিটিউশন বাংলাদেশ কেআইবি মিলনায়তনে আয়োজিত অনুষ্ঠানে বিশেষ অতিথি হিসেবে উপস্থিত ছিলেন ডাক বিভাগের মোবাইল ফাইন্যান্সিয়াল সার্ভিস নগদএর ব্যবস্থাপনা পরিচালক তানভীর এ মিশুক।এ সময় নগদ ব্যবস্থাপনা পরিচালক তানভীর এ মিশুক বলেন একটি ভালো রিপোর্টের মাধ্যমে সমাজ ও রাষ্ট্রের অনেক জনগুরুত্বপূর্ণ বিষয় সামনে চলে আসে যা আসলে সমাজ বদলের হাতিয়ার হিসেবেও কাজ করে। তিনি বলেন আমি হৃদয় থেকে বিশ্বাস করি আজ যারা সেরা রিপোর্টের জন্য সম্মানিত হয়েছেন তাদের তালিকা থেকেই সামনের দিনের মানিক মিয়া বা জহুর হোসেন চৌধুরীর মতো প্রথিতযশা সাংবাদিক বেরিয়ে আসবেন।অনুষ্ঠানে অন্যান্যের মধ্যে বক্তৃতা করেন নগদএর নির্বাহী পরিচালক নিয়াজ মোর্শেদ এলিট নগদডিআরইউ বেস্ট রিপোর্টিং অ্যাওয়ার্ড ২০২১এর জুরি বোর্ডের চেয়ারম্যান শাহজাহান সরদার ডিআরইউর সাধারণ সম্পাদক মসিউর রহমান খান ও অ্যাওয়ার্ড কমিটির আহ্বায়ক মাইনুল হাসান সোহেল। অনুষ্ঠানে সভাপতিত্ব করেন ডিআরইউএর সভাপতি মুরসালিন নোমানী। এ ছাড়া সংগঠনের সাবেক সভাপতি ও সাধারণ সম্পাদকেরা অ্যাওয়ার্ড অনুষ্ঠানে উপস্থিত ছিলেন।সংবাদপত্রঅনলাইন এবং টেলিভিশনরেডিও এই দুই ক্যাটাগরিতে যথাক্রমে ১৩টি ও ৯টি বিষয়ে সেরা রিপোর্টের জন্য পুরস্কার দেওয়া হয়। সেরা দশ জন সিনিয়র সম্পাদক জমা পড়া ২৪২টি রিপোর্ট থেকে অনেক যাচাইবাছাই করে ২২টি রিপোর্ট চূড়ান্ত করেন।ইত্তেফাকআরকে