Serial,Title,Date,Author,News
550,আস্থা লাইফএর বার্ষিক সম্মেলন অনুষ্ঠিত,2022-01-19,ইত্তেফাক অনলাইন ডেস্ক,অনুষ্ঠিত হয়ে গেল আস্থা লাইফ ইন্স্যুরেন্স কোম্পানি লিমিটেডের বার্ষিক ব্যবসায়িক সম্মেলন এবং পুরষ্কার বিতরণী ২০২১ অনুষ্ঠান। বুধবার ১৯ জানুয়ারি রাজধানীর জাহাঙ্গীর গেট সংলগ্ন ট্রাস্ট মিলনায়তনে অনুষ্ঠানের আয়োজন করা হয়। আস্থা লাইফের সদস্যদের সক্রিয় অংশগ্রহণ ঊর্ধ্বতন কর্মকর্তাদের বক্তব্য প্রদান পারস্পারিক মতবিনিময় সভা ও পুরস্কার বিতরণ অনুষ্ঠানের মাধ্যমে অনুষ্ঠানটি পালন করা হয়। অনুষ্ঠানে আর্মি ওয়েলফেয়ার ট্রাস্ট এর ব্যবস্থাপনা পরিচালক ব্রিগেডিয়ার জেনারেল আবুল মনসুর মো. আশরাফ খান এনডিসি পিএসসি প্রধান অতিথি হিসেবে উপস্থিত ছিলেন। এছাড়াও আস্থা লাইফ ইন্স্যুরেন্স কোম্পানি লিমিটেডএর ব্যবস্থাপনা পরিচালক ও মুখ্য নির্বাহী কর্মকর্তা ব্রিগেডিয়ার জেনারেল কাজী শামসুল ইসলাম এসজিপি এনডিসি পিএসসি অব. সহ অন্যান্য ঊর্ধ্বতন কর্মকর্তাবৃন্দ উপস্থিত ছিলেন এবং দেশের বিভিন্ন প্রান্ত থেকে আস্থা লাইফ ইন্স্যুরেন্স এ কর্মরত ব্যবসায়িক উন্নয়ন কর্মকর্তাগণ অনুষ্ঠানে যোগ দেন। আর্মি ওয়েলফেয়ার ট্রাষ্ট এর প্রতিষ্ঠান আস্থা লাইফ ইন্স্যুরেন্স কোম্পানি লিমিটেড ২০২০ সালের ২৩ জুন তাদের ব্যবসায়িক কার্যক্রম শুরু করে। কোম্পানিটি বাংলাদেশ সেনাবাহিনীর সুনাম সমুন্নত রেখে তাদের নিরলস সেবার মাধ্যমে বীমাখাতে অবদান রাখার দৃঢ় প্রত্যয় ব্যক্ত করে।