Serial,Title,Date,Author,News
5579,এডিবির সাথে ২৫ কোটি ডলারের ঋণ চুক্তি,2015-11-22,ইত্তেফাক রিপোর্ট,দেশের পুঁজিবাজারের উন্নয়নের শর্তে এশীয় উন্নয়ন ব্যাংক এডিবি ও বাংলাদেশ সরকারের মধ্যে ২৫ কোটি ডলারের একটি ঋণ চুক্তি স্বাক্ষর হয়েছে। রবিবার বাংলাদেশ সরকারের পক্ষে অর্থনৈতিক সম্পর্ক বিভাগের ইআরডি যুগ্ম সচিব সাইফুদ্দিন আহমেদ এবং এডিবির কান্ট্রি ডিরেক্টর কাজুহিগো হিগুচি চুক্তিতে স্বাক্ষর করেন। শেরেবাংলা নগরস্থ ইআরডি সম্মেলন কক্ষে এ চুক্তি স্বাক্ষর অনুষ্ঠিত হয়।  এ সময় এডিবি কান্ট্রি ডিরেক্টর বলেন বাংলাদেশের পুঁজিবাজারের উন্নয়নে সরকারের উদ্যোগকে সহায়তা দিয়ে যাচ্ছে এডিবি। নতুন এ ঋণ পুঁজিবাজারকে আরো শক্তিশালী করতে সহায়তা করবে। ৭ম পঞ্চবার্ষিক পরিকল্পনায় বাংলাদেশ সরকার ২০২০ সালের মধ্যে ৮ শতাংশ হারে প্রবৃদ্ধি অর্জন করতে চায় বাংলাদেশ। এ লক্ষ্য অর্জনে বেশি হারে বেসরকারি বিনিয়োগ প্রয়োজন। সেইসাথে পুঁজিবাজারের উন্নতি করতে হবে।  তৃতীয় ধাপে দেয়া এ ঋণের অর্থ বাংলাদেশ সিকিউরিটিজ এন্ড এক্সচেঞ্জ কমিশনকে বিএসইসি নীতিগত সহায়তা শক্তিশালী করতে সহায়তা করবে। সেইসাথে প্রতিষ্ঠানিক বিনিয়োগকারীদের চাহিদা বাড়াতে সাহায্য করবে। একইসাথে সরকারি বন্ড বাজারকে উন্নত করবে বলে জানানো হয়।  এ সময় আরো উল্লেখ করা হয় ২০১০ সালে শেয়ারবাজার ধসের পর এডিবির ঋণ সহায়তায় পুঁজিবাজার উন্নয় কর্মসূচির মাধ্যমে সহায়তা করে। সেসময় আইন সংশোধনসহ বিভিন্ন সংস্কার কর্মসূচিতে সহায়তা করে এডিবি। পুঁজিবাজার উন্নয়নে তৃতীয় কর্মসূচির মাধ্যমে সিকিউরিটিজ লেনদেনে সেটেলমেন্টের জন্য ক্লিয়ারিং এন্ড সেটেলমেন্ট কোম্পানি স্থাপনে সহায়কা করা হবে।  একইসাথে এ প্রকল্পের মাধ্যমে বীমা উন্নয়ন এবং নিয়ন্ত্রণ কর্তৃপক্ষের মাধ্যমে বীমা শিল্পের উন্নয়নে সহায়তা করা হবে। ইসলামী অর্থায়নের নীতিমালাসহ উচ্চ মানের বন্ড সরবরাহ করতে সহায়তা করবে এ অর্থায়ন।