Serial,Title,Date,Author,News
1348,বাড়লো স্বর্ণের দাম,2021-05-10,ইত্তেফাক রিপোর্ট,গত দুই মাস দেশের বাজারে স্বর্ণের দাম স্থির ছিল। ঈদের আগে স্বর্ণের দাম বাড়লো। প্রতি ভরিতে দুই হাজার ৩৩৩ টাকা করে বেড়েছে। এতে ২২ ক্যারেটের ভরি প্রতি সর্বোচ্চ দাম দাঁড়িয়েছে ৭১ হাজার ৪৪২ টাকা। তবে অপরিবর্তিত রয়েছে রূপার দাম। আজ সোমবার দুপুর থেকে নতুন দামে বিক্রি শুরু হয়েছে অলংকার তৈরির এ ধাতু। বাংলাদেশ জুয়েলারি সমিতির বাজুস প্রেস বিজ্ঞপ্তিতে এ তথ্য জানানো হয়।বাজুস নির্ধারিত নতুন মূল্য তালিকায় দেখা গেছে ২২ ক্যারেটের প্রতি ভরির দাম নির্ধারণ করা হয়েছে ৭১ হাজার ৪৪২ টাকা। নতুন দামের বিক্রি শুরু হওয়ার আগ পর্যন্ত এ মানের স্বর্ণের দাম ভরিপ্রতি ৬৯ হাজার ১০৯ টাকা ছিল। ২১ ক্যারেটের প্রতি ভরির দাম ধরা হয়েছে ৬৮ হাজার ২৯৩ টাকা। আগে ছিল ৬৫ হাজার ৯৬০ টাকা করে।একইভাবে ১৮ ক্যারেটের ভরির দাম বেড়ে দাঁড়িয়েছে ৫৯ হাজার ৫৪৫ টাকায়। আগে এ মানের স্বর্ণের ভরিপ্রতি দাম ছিল ৫৭ হাজার ২১২ টাকা। সনাতন পদ্ধতিতে স্বর্ণ প্রতি ভরির দাম দাম ছিল ৪৬ হাজার ৮৮৯ টাকা। নতুন দাম নির্ধারণ করা হয়েছে ৪৯ হাজার ২২২ টাকা। এদিকে রূপার দাম অপরিবর্তিত রয়েছে। হলমার্ককৃত ২২ ক্যাডমিয়ামের প্রতি ভরি রুপার বিক্রয়মূল্য এক হাজার ৫১৬ টাকা। এছাড়া ২১ ক্যাডমিয়ামের রূপা এক হাজার ৪৩৫ টাকা এবং ১৮ ক্যাডমিয়ামের রূপা এক হাজার ২২৫ টাকা করে বিক্রি হচ্ছে। আর সনাতন পদ্ধতির রুপার প্রতি ভরির বাজারদর ৯৩৩ টাকা।  বাজুসের সভাপতি এনামুল হক খান ও সাধারণ সম্পাদক দিলীপ কুমার আগরওয়ালা স্বাক্ষরিত বিজ্ঞপ্তিতে বলা হয় করোনার কারণে সৃষ্ট অর্থনৈতিক সংকট ও নানা জটিল সমীকরণের কারণে বিশ্ব বাজারে স্বর্ণের দাম বেড়েছে। অন্যদিকে আন্তর্জাতিক ফ্লাইট বন্ধ থাকা ও আমদানি পর্যায়ে শুল্ক জটিলতার উপকরণ কর রেয়াত কারণে দেশীয় গোল্ড ডিলাররা চাহিদার বিপরীতে স্বর্ণবার আমদানি করতে না পারার কারণে দেশীয় বুলিয়নপোদ্দার মার্কেটে স্বর্ণের মূল্য বৃদ্ধি পেয়েছে।তাই সার্বিক পরিস্থিতি বিবেচনায় এনে বাজুস সোমবার ১০ মে দুপুর ১টা থেকে দেশের বাজারে স্বর্ণ ও রৌপ্যের নতুন মূল্য নির্ধারণ করেছে।ইত্তেফাককেকেএএএম