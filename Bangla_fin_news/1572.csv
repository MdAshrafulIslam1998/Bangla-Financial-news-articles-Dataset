Serial,Title,Date,Author,News
1572,গোপালগঞ্জে খোন্দকার ইব্রাহিম খালেদের দাফন সম্পন্ন,2021-02-24,গোপালগঞ্জ প্রতিনিধি,গোপালগঞ্জে অর্থনীতিবিদ খোন্দকার ইব্রাহিম খালেদের দাফন সম্পন্ন হয়েছে। বুধবার ২৪ ফেব্রুয়ারি রাত ৯ টার দিকে শহরের ব্যাংকপাড়ার খোন্দকার মঞ্জিলের পারিবারিক কবরস্থানে তাঁর লাশ দাফন করা হয়।বাদ এশা রাত সাড়ে ৮ টায় শহরের কোটর্ মসজিদ প্রাঙ্গনে খোন্দকার ইব্রাহিম খালেদের ৪র্থ ও শেষ জানাযা অনুষ্ঠিত হয়। জানাজায় বিচার বিভাগ পুলিশ ও প্রশাসনের পদস্থ কর্মকর্তাসহ বিভিন্ন শ্রেণীপেশার মানুষ অংশ নেন।  এর আগে সন্ধ্যা ৬টার দিকে একটি লাশবাহী গাড়িতে করে ঢাকা থেকে খোন্দকার ইব্রাহিম খালেদের মরদেহ গোপালগঞ্জ শহরের ব্যাংকপাড়ার বাসভবনে নিয়ে আসা হলে গোটা এলাকায় শোকাবহ পরিবেশ সৃষ্টি হয়।বাংলাদেশের ব্যাংকিং জগতের দিকপাল ও গোপালগঞ্জের কৃতি সন্তান খোন্দকার ইব্রাহিম খালেদ ৮০ করোনায় আক্রান্ত হয়ে বুধবার ভোর পৌনে ৬ টায় ঢাকা বঙ্গবন্ধু শেখ মুজিব মেডিকেল বিশ্ববিদ্যালয়ে চিকিৎসাধীন অবস্থান মারা জান। তিনি স্ত্রী১ ছেলে ও ১ মেয়ে রেখে গেছেন।ইত্তেফাকএসসিএস