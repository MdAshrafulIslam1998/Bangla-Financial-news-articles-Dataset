Serial,Title,Date,Author,News
5752,এবার ৮৬ উপজেলায় ভ্রাম্যমাণ আয়কর মেলা,2015-09-15,ইত্তেফাক রিপোর্ট,করদাতাদের সচেতন করতে ও হয়রানিমুক্তভাবে কর সেবা দেয়ার লক্ষ্যে বুধবার থেকে শুরু হচ্ছে আয়কর মেলা। রাজধানীসহ বিভাগীয় শহরে সাত দিনব্যাপী আয়কর মেলা চলবে। অন্য দিকে প্রতিটি জেলা শহরে চলতি সপ্তাহের যেকোনো চার দিন আয়কর মেলা হবে। এবার নতুন করে ৮৬টি উপজেলায়ও ভ্রাম্যমাণ আয়কর মেলা আয়োজন করা হচ্ছে।  ২০১০ সাল থেকে শুরু হওয়া এ কর মেলায় প্রতিবছরই সাড়া বাড়ছে। প্রথম বছর আয়কর মেলা থেকে সেবা নিয়েছিলেন ৬০ হাজার ৫০০ করদাতা। আর গত বছর এ সংখ্যা দাঁড়িয়েছে প্রায় সাড়ে ৬ লাখে। এবার সেবা গ্রহণকারী সংখ্যা আরো বাড়তে পারে বলে মেলা আয়োজনকারী কর্তৃপক্ষ রাজস্ব বোর্ড এনবিআর আশা করছে। মেলা থেকে নতুন কর শনাক্তকরণ নম্বর ইটিআইএন আয়কর রিটার্ন দাখিল ও আয়কর প্রদানসহ সব ধরনের সেবা নেয়ার সুযোগ রয়েছে। যা কর অফিসে সহজেই মেলে না বলে করদাতাদের অভিযোগ রয়েছে।  রাজধানীতে আয়কর মেলার মূল অনুষ্ঠান হবে বেইলী রোডের অফিসার্স ক্লাবে। চট্টগ্রামের আগ্রাবাদের সরকারি কার্যভবন সংলগ্ন মাঠ সিলেট স্টেডিয়াম রাজশাহীতে জাফর ইমাম টেনিস কমপ্লেক্স রংপুরের স্টেশন রোডের জেলা পরিষদ কমিউনিটি সেন্টার বরিশালে অশ্বিনী কুমার টাউন হল ও খুলনার খালিশপুরের বাংলাদেশ নৌবাহিনী ঘাঁটি তিতুমীরের ফেয়ারওয়ে হলে সাত দিনব্যাপী মেলা হবে।