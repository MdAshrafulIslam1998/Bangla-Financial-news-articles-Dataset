Serial,Title,Date,Author,News
5255,আবারো ট্রিপল এ ক্রেডিট রেটিং মেটলাইফের,2016-03-24,অনলাইন ডেস্ক,আবারও ক্রেডিট রেটিং এজেন্সি অব বাংলাদেশ লিমিটেড থেকে ট্রিপল এ অঅঅ ক্রেডিট রেটিং পেয়েছে মেটলাইফ। বীমা ক্ষেত্রে সর্বোচ্চ আর্থিক সক্ষমতা ও শক্তিশালী তহবিল কাঠামো রেটিং ট্রিপল এ। ২০১০ সাল থেকে টানা ছয়বারের মতো সম্মানজনক এ স্বীকৃতি পেলো মেটলাইফ বাংলাদেশ।  মেটলাইফের ক্রেডিট রেটিং এর এ অর্জন প্রতিষ্ঠানটির বীমাকারীদের দায়পূরণে সক্ষম তহবিল ও আর্থিক সামর্থ্যকে প্রকাশ করে। এ স্বীকৃতি দেয়ার সময় বীমার প্রবিধানের প্রকৃতি ও বীমা আইন ২০১০ এবং এ সম্পর্কিত বিজ্ঞপ্তি ও নির্দেশনার পাশাপাশি আইডিআরএ থেকে ইস্যুকৃত অন্যান্য প্রায়োগিক আইন ও বিধিমালার সাথে বীমা প্রতিষ্ঠানের সামঞ্জস্যতা যাচাই করে দেখে ক্রেডিট রেটিং এজেন্সি অব বাংলাদেশ লিমিটেড।  প্রতিষ্ঠানের আর্থিক অনুপাত প্রতিবেদন ও অন্যান্য তথ্যের গুণগতমান এবং পরিমাণগত বিশ্লেষণের ভিত্তিতে এ ক্রেডিট রেটিং প্রক্রিয়া সম্পন্ন হয়। এছাড়াও প্রশাসনিক নীতি বীমা ও তথ্য ব্যবস্থাপনা কম্প্লায়েন্স এবং নানা বাধ্যবাধকতা মেনে চলার ক্ষেত্রে প্রতিষ্ঠানটির ব্যবস্থাপনা কমিটির কাজের ভিত্তিতে এ মূল্যায়ন করা হয়।  প্রতিবেদনে বলা হয় এ রেটিং মেটলাইফের শক্তিশালী প্রতিযোগিতামূলক অবস্থান সুযোগ্যভাবে পরিচালনার দক্ষতা মুনাফা ও সম্পদের উচ্চমানের পাশাপাশি শক্তিশালী তারল্য অবস্থানকেই নির্দেশ করে। এছাড়াও এ রেটিং প্রতিষ্ঠানটির গোষ্ঠী বীমা ক্ষেত্রে সক্ষমতাও প্রকাশ করে। প্রতিবেদনে আরও বলা হয় ট্রিপল এ রেটিং প্রাপ্ত জীবনবীমা প্রতিষ্ঠানগুলো দীর্ঘমেয়াদিভাবে অত্যন্ত শক্তিশালী ও আর্থিকভাবে নিরাপদ প্রতিষ্ঠানগুলোরই অন্তর্ভুক্ত।  মেটলাইফ বাংলাদেশের চিফ ফাইন্যান্সিয়াল অফিসার মো. আব্দুল কাদের জোয়াদ্দার বলেন গ্রাহকদের সম্ভ্যাব্য সকল সেবা দেয়ার ক্ষেত্রে আমাদের দক্ষতা ও দৃঢ় অঙ্গীকার রক্ষার প্রমাণ এ রেটিং। এর মাধ্যমেই বোঝা যায় বীমাশিল্পে আমরা শীর্ষ অবস্থানে রয়েছি। বীমা সেবা নেয়ার ক্ষেত্রে গ্রাহক আস্থাকেই সবচেয়ে বেশি গুরুত্ব দেয়। আমরা সারাবিশ্বে আমাদের গ্রাহক ও সব অংশীদারদের জন্য সবচেয়ে আস্থাভাজন প্রতিষ্ঠান হিসেবে আমাদের কার্যক্রম পরিচালনা করছি।