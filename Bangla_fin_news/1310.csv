Serial,Title,Date,Author,News
1310,তাড়াশে ব্রি ধান৮৯ চাষে সাফল্য,2021-05-24,তাড়াশ সিরাজগঞ্জ সংবাদদাতা,সিরাজগঞ্জের তাড়াশে নমুনা শস্য হিসেবে কৃষকদের ব্রি ধান৮৯ চাষ করার পরামর্শ দেন কৃষি বিভাগ। এতে বিঘা প্রতি ৩৬ মণ থেকে ৩৯ মণ পর্যন্ত ফলন পেয়েছেন কৃষকেরা।পৌর এলাকার উলিপুর গ্রামের কৃষক আব্দুল মান্নান বলেন তিনি এক বিঘা জমিতে ব্রি ধান৮৯ চাষ করে ৩৯ মন ধান পেয়েছেন। বৃপাচান গ্রামের মফিজ উদ্দীন নামে আরেকজন কৃষক বলেন ১৭ বিঘা জমিতে তিনি এই ধানের চাষ করেছিলেন। বিঘা প্রতি ৩৬ মণ করে ফলন হয়েছে।  কৃষি বিভাগ সূত্র জানিয়েছেন ব্রি ধান৮৯ চাষের বেশ কিছু সুবিধা রয়েছে। এই ধানে রোগ বালাই কম হয়। পোকার আক্রমণও কম হয়। অন্যান্য জাতের ধানের তুলনায় সাত থেকে দশ দিন আগে পেকে যায়। ফলনও অনেক বেশি। দামে ও ধরনে ব্রি ধান২৯ মতই।এ প্রসঙ্গে কৃষি কর্মকর্তা লুৎফুননাহার লুনা বলেন নমুনা শস্য হিসেবে চলতি বোরো মৌসুমে ৬০ হেক্টর জমিতে ব্রি ধান৮৯ চাষ করে সাফল্য পাওয়া গেছে। আগামীতে অধিকাংশ ক্ষেতে কৃষকেরা এই ধানের চাষ করবেন বলে আশা করা যাচ্ছে।ইত্তেফাকএমআর