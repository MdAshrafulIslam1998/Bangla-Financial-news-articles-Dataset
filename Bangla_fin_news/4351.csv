Serial,Title,Date,Author,News
4351,৭ দিনের ব্যবধানে ডিএসইর সূচক কমেছে ৩৪৩ পয়েন্ট,2017-02-02,ইত্তেফাক রিপোর্ট,গত সাত কর্মদিবসের ব্যবধানে পুঁজিবাজারের সূচক কমেছে প্রায় সাড়ে তিনশ পয়েন্ট। আর লেনদেন নেমে এসেছে অর্ধেকে। বাজার সংশ্লিষ্টরা বলছেন বাজারে ব্যক্তি বিনিয়োগকারীরা সক্রিয় থাকলেও প্রাতিষ্ঠানিক বিনিয়োগকারীরা তুলনামূলকভাবে কম সক্রিয়। তাই বাজারের সূচক ধীরে ধীরে কমে যাচ্ছে।  সম্পদ ব্যবস্থাপনা কোম্পানির ঊর্ধ্বতন কর্মকর্তারা বলছেন গত তিনমাসে বাজারে খুব দ্রুত সূচক বেড়েছে। এ সময়ে সূচক বেড়েছে প্রায় এক হাজার পয়েন্ট। তাই বাজারের স্বাভাবিক নিয়মে এখন সূচক কমছে। কারণ সূচক বাড়ায় অনেকে শেয়ার বিক্রি করে মুনাফা তুলে নিচ্ছেন। এতে শঙ্কিত হওয়ার কিছু নেই। তবে বর্তমানে সূচক কমলেও খুব দ্রুতই বাজার ঘুরে দাঁড়াবে বলে মনে করেন তারা।  আইডিএলসি দৈনন্দিন বাজার বিশ্লেষণে বলা হয়েছে বাজারে ব্যাংকের শেয়ারে ব্যাপক দরপতনের ফলে সূচকও ব্যাপকভাবে কমে গেছে। ব্যাংকের মূলধন বেশি হওয়ায় এ খাতের ওঠানামায় সূচকের উপর প্রভাবও বেশি। গত কয়েকদিন ধরে ব্যাংকের শেয়ারে ব্যাপক দরপতন হয়েছে। বৃহস্পতিবার সবচেয়ে বেশি দপতন হয়েছে এ খাতের কোম্পানিগুলো ঘিরে। ব্যাংকিং খাতের কোম্পানিগুলোর শেয়ারের দাম গতকাল গড়ে ৩ শতাংশেরও বেশি কমে গেছে।  ইত্তেফাকএমআই