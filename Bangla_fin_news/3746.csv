Serial,Title,Date,Author,News
3746,সেফটি নেট কর্মসূচিতে আরো ২৪৫ মিলিয়ন ডলার দিচ্ছে বিশ্ব ব্যাংক,2017-12-18,অনলাইন ডেস্ক,বাংলাদেশে সেফটি নেট কর্মসূচির স্বচ্ছতা দক্ষতা ও জবাবদিহিতা বাড়াতে আরো ২৪৫ মিলিয়ন ডলার দেবেবিশ্ব ব্যাংক। বিশ্ব ব্যাংক এ সংক্রান্ত একটি তহবিল অনুমোদন করেছে। বিশ্ব ব্যাংকের এক সংবাদ বিজ্ঞপ্তিতে আজ সোমবার এ খবর জানানো হয়।  এতে বলা হয় বালাদেশে সরকার দরিদ্র ও দুস্থদের সহায়তা করতে বিভিন্ন সেফটি নেট কর্মসূচি বাস্তবায়ন করছে। দরিদ্র জনগোষ্ঠির জন্য নেয়া বাস্তবায়নাধীন এ সকল সেফটি নেট কর্মসূচিতে বিশ্ব ব্যাংক আরো অর্থ সহায়তা করছে। এই কর্মসূচির অধীন দেশের ৯০ লাখ দরিদ্র লোক অর্থ সহায়তা পাচ্ছে।  এই অর্থ সহায়তা দিয়ে বাংলাদেশে এই প্রকল্পে বিশ্ব ব্যাংকের মোট সহায়তার পরিমাণ দাঁড়াবে ৭৪৫ মিলিয়ন ডলার। ২০১৯ সালের ৩০ জুন এই প্রকল্প শেষ হবে। সুদ মুক্ত এই লোন ৬ বছরের গ্রস পিরিয়ডসহ ৩৮ বছরে পরিশোধ করতে হবে। তবে মাত্র শূন্য দশমিক ৭৫ শতাংশ সার্ভিস চার্জ কাটা হবে।  বিশ্ব ব্যাংকের এই অর্থ সহায়তা দেশের সর্ববৃহৎ কর্মসূচির কয়েকটিতে দক্ষতা বাড়ানোর সহায়ক হবে। দুর্যোগ ব্যবস্থাপনা বিভাগ এই কর্মসূচি বাস্তবায়ন করছে।  ইত্তেফাককেকে