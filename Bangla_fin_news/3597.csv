Serial,Title,Date,Author,News
3597,নেপালের বাণিজ্য মেলায় প্রশংসিত ওয়ালটন,2018-03-01,নিজস্ব প্রতিবেদক,নেপালের রাজধানী কাঠমুন্ডুতে অনুষ্ঠিত ৪র্থ বাংলাদেশ এক্সপো২০১৮তে ব্যাপক প্রশংসা পেয়েছে মেইড ইন বাংলাদেশখ্যাত ওয়ালটন পণ্য। বাংলাদেশ দূতাবাস আয়োজিত এই বাণিজ্য মেলায় ইলেকট্রনিক্স ইলেকট্রিক্যাল আইসিটি এবং হোম অ্যাপ্লায়েন্সস পণ্য প্রদর্শন ও বিক্রি করে ওয়ালটন। এতে ওয়ালটন পণ্য নেপালি ক্রেতাদর্শনার্থীদের নজর কাড়ে।  নেপালে বাংলাদেশি পণ্যের রফতানি বাড়াতে গত চার বছর ধরে এই মেলার আয়োজন করে আসছে বাংলাদেশ দূতাবাস। ২৩ থেকে ২৭ ফেব্রুয়ারি কাঠমুন্ডুর ভ্রিকুটিমন্ডপ এক্সিবিশন হলে অনুষ্ঠিত হয় বাংলাদেশি পণ্যের একক ওই বাণিজ্য মেলা। এতে আইসিটি ইলেকট্রনিক সামগ্রী বিল্ডিং নির্মাণ সামগ্রী রেডিমেইড গার্মেন্ট সিরামিক কনজ্যুমার প্রোডাক্ট ফুড প্রোডাক্ট চামড়াজাত পণ্যের ৫০টিরও বেশি প্রতিষ্ঠান অংশ নেয়। ইভেন্টের কোস্পন্সর ছিল ওয়ালটনের নেপাল ডিস্ট্রিবিউটর।  মেলার উদ্বোধন করেন বাংলাদেশের প্রধানমন্ত্রীর তথ্য উপদেষ্টা ইকবাল সোবহান চৌধুরী। বিশেষ অতিথি ছিলেন নেপালে নিযুক্ত বাংলাদেশের রাষ্ট্রদূত মাশফি বিনতে শামস। উদ্বোধনের পর তারা ওয়ালটন স্টল পরিদর্শন করেন। এ সময় রাষ্ট্রদূত বলেন নেপালে বাংলাদেশি পণ্যের ব্যবহার আগের চেয়ে অনেক বেড়েছে এবং বাংলাদেশি পণ্যের গুণগত উচ্চমান সম্পর্কে নেপালীরা অবগত। বাংলাদেশে তৈরি পণ্য আরো জনপ্রিয় করবে এই মেলা। এর ফলে বাংলাদেশের উদ্যেক্তারা সহজেই সম্ভাবনাময় নেপালের বাজার ধরতে সক্ষম হবেন।