Serial,Title,Date,Author,News
849,সূচকের সঙ্গে লেনদেনও বেড়েছে,2021-10-07,ইত্তেফাক রিপোর্ট,সূচকের ঊর্ধ্বমুখী প্রবণতায় দিনের প্রথম ঘণ্টায় লেনদেন শুরু হলেও গতকাল বুধবার বাকি সাড়ে তিন ঘণ্টা লেনদেন হয়েছে নিম্নমুখী প্রবণতায়। অবশ্য দিনশেষে সূচক আগের দিনের তুলনায় বেড়েছে।গতকাল দেশের প্রধান পুঁজিবাজার ঢাকা স্টক এক্সচেঞ্জের ডিএসই প্রধান সূচক বেড়েছে ২৮ পয়েন্ট। অন্য পুঁজিবাজার চট্টগ্রাম স্টক এক্সচেঞ্জের সিএসই সূচক বেড়েছে ৮১ পয়েন্ট। সূচকের পাশাপাশি বেড়েছে লেনদেনও।এর আগে সোমবার দরপতনের পর মঙ্গলবার ও বুধবার টানা দুদিন পুঁজিবাজারে সূচক সামান্য বেড়েছে। সূচক বাড়লেও কমেছে অধিকাংশ কোম্পানির শেয়ারের দাম।  গতকাল বুধবার ব্যাংক বিমা খাদ্য ও আনুষঙ্গিক এবং বিদ্যুত্ ও জ্বালানি খাতের শেয়ারের দাম বৃদ্ধির মধ্য দিয়ে লেনদেন শুরু হয়। লেনদেনের প্রথম ঘণ্টা পার হতে না হতেই শুরু হয় শেয়ার বিক্রির চাপ। আর এ চাপকে কেন্দ্র করে দিনের বাকি সাড়ে তিন ঘণ্টা লেনদেন হয়েছে সূচকের নিম্নমুখী প্রবণতায়।গতকাল ব্যাংক খাতের ৩২টি কোম্পানির মধ্যে দাম কমেছে ১৯টির। বিমা খাতের ৫১ কোম্পানির মধ্যে দাম কমেছে ৪৮টির। এছাড়া আর্থিক খাতের ২৩ কোম্পানির দাম কমেছে ১৯টির। অথচ দিনের শুরুতে এসব খাতের শেয়ারের দাম বেড়েছিল। তবে এ উত্থান টেকেনি বলে মনে করছেন বাজার সংশ্লিষ্টরা। সূচক বাড়লেও কমেছে লেনদেন ....ডিএসইর তথ্যমতে গতকাল ডিএসইতে ৩৭৪টি কোম্পানির ৫৪ কোটি ৫৪ লাখ ৯৩ হাজার ৩৯১টি শেয়ার হাতবদল হয়েছে। এর মধ্যে ১১২টি কোম্পানির শেয়ারের দাম বেড়েছে কমেছে ২৩১টির ও অপরিবর্তিত রয়েছে ৩১টির। দিনশেষে ডিএসইর প্রধান সূচক ডিএসইএক্স আগের দিনের চেয়ে ১৯ পয়েন্ট বেড়ে ৭ হাজার ৩৫১ পয়েন্টে দাঁড়িয়েছে।প্রধান সূচকের পাশাপাশি ডিএসইর অন্য সূচকগুলোর মধ্যে শরিয়াহ সূচক ৫ দশমিক ৮২ পয়েন্ট বেড়ে ১ হাজার ৬০০ পয়েন্টে ও ডিএসই৩০ সূচক ৯ দশমিক ৬৯ পয়েন্ট বেড়ে ২ হাজার ৭৮৭ পয়েন্টে অবস্থান করছে। ডিএসইতে মোট লেনদেন হয়েছে ২ হাজার ৬৮১ কোটি ২৬ লাখ ৪৪ হাজার টাকা। আগের দিন লেনদেন হয়েছিল ২ হাজার ৩৫২ কোটি ৪ লাখ ১১ হাজার টাকা। অর্থাত্ আগের দিনের চেয়ে লেনদেন কিছুটা বেড়েছে।  গতকাল বুধবার ডিএসইতে সবচেয়ে বেশি লেনদেন হয়েছে লাফার্জহোলসিমের শেয়ার। দ্বিতীয় স্থানে রয়েছে ওরিয়ন ফার্মাসিউটিক্যালস ও তৃতীয় স্থানে ছিল বেক্সিমকোর শেয়ার। এরপর যথাক্রমে ছিল পাওয়ার গ্রিড প্যারামাউন্ট টেক্সটাইল জিপিএস ইস্পাত সাইফ পাওয়ার ইফাদ অটোস পাওয়ার গ্রিড ও শাইনপুকুর সিরামিকস লিমিটেড।অন্য পুঁজিবাজার চট্টগ্রাম স্টক এক্সচেঞ্জের সিএসই সার্বিক সূচক সিএএসপিআই ৮১ পয়েন্ট বেড়ে ২১ হাজার ৫১৪ পয়েন্টে দাঁড়িয়েছে। সিএসইতে লেনদেনে অংশ নেওয়া ৩২৫টি প্রতিষ্ঠানের মধ্যে ১০২টির শেয়ারের দাম বেড়েছে কমেছে ১৯৬টির। অপরিবর্তিত রয়েছে ২৭টি কোম্পানির শেয়ারের দাম। এ বাজারে লেনদেন হয়েছে ১১৬ কোটি ১৪ লাখ ৭৮৫ টাকা। এর আগের দিন লেনদেন হয়েছিল ৮৯ কোটি ৮৬ লাখ ৯৬ হাজার ৪১৯ টাকা।ইত্তেফাকএএএম