Serial,Title,Date,Author,News
1343,ঈদের আগে বড় উত্থান,2021-05-12,ইত্তেফাক রিপোর্ট,সূচকের বড় উত্থানে শেষ হয়েছে সপ্তাহের দ্বিতীয় কার্যদিবস গতকাল মঙ্গলবারের লেনদেন। গতকালের উত্থান নিয়ে টানা পাঁচ কার্যদিবস উত্থান হয়েছে শেয়ারবাজারে। বেড়েছে সব সূচক। ঢাকা স্টক এক্সচেঞ্জের ডিএসই প্রধান সূচক ডিএসইএক্স সাড়ে তিন মাস পর ৫ হাজার ৭০০ পয়েন্ট ছাড়িয়েছে। গতকাল সূচকের সঙ্গে বেড়েছে টাকার পরিমাণে লেনদেন এবং বেশির ভাগ প্রতিষ্ঠানের শেয়ার ও ইউনিট দর।ডিএসইর তথ্যমতে গতকাল মঙ্গলবার বাজারের প্রধান সূচক ডিএসইএক্স আগের কার্যদিবসের তুলনায় ৭৮ দশমিক ৬৭ পয়েন্ট বেড়ে ৫ হাজার ৭২৪ পয়েন্টে দাঁড়িয়েছে। শরিয়াহভিত্তিক কোম্পানি নিয়ে গঠিত ডিএসইএস সূচক ১০ দশমিক ৪১ পয়েন্ট বেড়ে দাঁড়িয়েছে ১ হাজার ২৭১ পয়েন্টে এবং বাছাই করা কোম্পানি নিয়ে গঠিত ডিএস৩০ সূচক ২৮ দশমিক ৭৬ পয়েন্ট বেড়ে দাঁড়িয়েছে ২ হাজার ১৯৪ পয়েন্টে।লেনদেন হওয়া কোম্পানি ও মিউচ্যুয়াল ফান্ডের মধ্যে দর বেড়েছে ২১৮টির কমেছে ৭১টির অপরিবর্তিত রয়েছে ৭৩টির। মোট লেনদেন হয়েছে ১ হাজার ৪০৩ কোটি ৩৫ লাখ ৭ হাজার টাকা। আগের দিন লেনদেন হয়েছিল ১ হাজার ৩৫২ কোটি ৩ লাখ ৯৩ হাজার টাকা। অর্থাত্ আগের দিনের চেয়ে লেনদেন বেড়েছে।  ডিএসইতে লেনদেনের শীর্ষে ছিল বেক্সিমকো লিমিটেড। এরপর সবচেয়ে বেশি লেনদেন হয়েছে ব্র্যাক ব্যাংকের শেয়ার তারপর ন্যাশনাল ফিড মিলস ব্রিটিশ আমেরিকান ট্যোবাকো রবি আজিয়াটা স্কয়ার ফার্মা বেক্সিমকো ফার্মা পাইওনিয়ার ইনসিওরেন্স লঙ্কাবাংলা ফাইন্যান্স এবং সিটি ব্যাংক লিমিটেড।দেশের অন্য পুঁজিবাজার চট্টগ্রাম স্টক এক্সচেঞ্জের প্রধান সূচক সিএএসপিআই ২৩৫ পয়েন্ট বেড়ে দাঁড়িয়েছে ১৬ হাজার ৫৬৬ পয়েন্টে। লেনদেন হওয়া কোম্পানি ও মিউচ্যুয়াল ফান্ডের মধ্যে দর বেড়েছে ১৭৬টির কমেছে ৬৫টির আর অপরিবর্তিত রয়েছে ৪৬টির। লেনদেন হয়েছে মোট ৫৩ কোটি ৬২ লাখ ৮৪ হাজার টাকা। এর আগের দিন লেনদেন হয়েছিল ৬৬ কোটি ৩৬ লাখ ৯২ হাজার টাকা।ইত্তেফাকএএএম