Serial,Title,Date,Author,News
2183,বিশ্ববাজারে কমেছে স্বর্ণের দাম,2020-06-07,অনলাইন ডেস্ক,বলতে গেলে করোনা ভাইরাস বিশ্বের অর্থনৈতিক ব্যবস্থাকে অচল করে দিয়েছে। ভোক্তা চাহিদা কমার সঙ্গে সঙ্গে বাজারের সরবরাহ ব্যবস্থা ভেঙ্গে পড়ায় স্বর্ণের দামও ওঠানামা করছে। সবশেষ হিসাব অনুযায়ী চলতি সপ্তাহে বিশ্ববাজারে স্বর্ণের দাম কমেছে প্রায় ৩ দশমিক ৯ শতাংশ।বৈশ্বিক গণমাধ্যমগুলোর প্রতিবেদন থেকে জানা গেছে গত শুক্রবার বিশ্ববাজারে স্বর্ণের দাম ৪৪ দশমিক ৪০ মার্কিন ডলার বা ২.৬ শতাংশ কমে প্রতি আউন্স ১ হাজার ৬৮৩ ডলারে নেমেছে যা ২ মের পর সর্বনিম্ন। বাংলাদেশি টাকায় প্রায় ১ লাখ ৪২ হাজার ৯৬১ টাকা। চলতি সপ্তাহজুড়েই স্বর্ণের দাম কমতির দিকে।বিশ্ববাজারে শুধু স্বর্ণের দর এক ধাক্কায় ৪ শতাংশ কমেনি এর পাশাপাশি রুপার দামও কমেছে ৫ দশমিক ৫ শতাংশ। এছাড়া স্বর্ণের দাম কমেছে ভারতেও।তবে লকডাউন শিথিল হওয়ায় আমেরিকা ও ইউরোপসহ অন্যান্য দেশে কাজের ক্ষেত্র মে মাসের তুলনায় বেড়েছে। তাই বিনিয়োগকারীরা শেয়ারবাজারের দিকে ঝুঁকছেন। শুক্রবার যুক্তরাষ্ট্রের শ্রম দফতরের দেয়া তথ্য অনুযায়ী নতুন চাকরির সুযোগ তৈরি হওয়ায় দেশে বেকারত্ব কমে হয়েছে ১৩ দশমিক ৩ শতাংশ।ইত্তেফাকবিএএফ