Serial,Title,Date,Author,News
3906,নগর উন্নয়নে বিশ্বব্যাংকের সমঝোতা স্মারক স্বাক্ষর,2017-10-05,অনলাইন ডেস্ক,বিশ্বব্যাংক ডব্লিউবি একটি সেন্টার অব একসিলেন্স ফর আরবান ডেভেলপমেন্ট সিইইউডি স্থাপনের জন্য বুধবার চারটি বাংলাদেশি পেশাগত প্রতিষ্ঠানের সঙ্গে একটি সমঝোতা স্মারক স্বাক্ষর করেছে। নাগরিকদের জীবনযাত্রার মান উন্নয়নে নগর ও এর স্থানীয় সংস্থাগুলোকে সহায়তার লক্ষ্যে সিইইউডি স্থাপন করা হবে।  বিশ্বব্যাংক সূত্রে জানা গেছে রাজধানীতে আয়োজিত এক অনুষ্ঠানে বিশ্বব্যাংকের সঙ্গে বাংলাদেশ ইনস্টিটিউট অব প্ল্যানার্স বিআইপি ইনস্টিটিউট অব আর্কিটেকস অব বাংলাদেশ আইএবি ইনস্টিটিউট অব ইঞ্জিনিয়াস বাংলাদেশ আইইবি ও মিউনিসিপাল অ্যাসোসিয়েশন অব বাংলাদেশ এমএবি এর এই সমঝোতা স্মারক স্বাক্ষরিত হয়।  এই প্রতিষ্ঠানগুলো মাল্টি ইয়ার ক্যাপিটাল ইনভেস্টমেন্ট প্ল্যান সিআইপিএস প্রস্তুত ও বাস্তবায়নে সিটি কর্পোরেশন ও পৌরসভাগুলোকে সহায়তা করেছে। এ পর্যন্ত প্রকল্পটির আওতায় প্রায় ৩১টি স্থানীয় নগর সরকার তাদের সিআইপিএস প্রস্তুত করেছে বলে সূত্রটি জানিয়েছে।  বাংলাদেশ ভুটান ও নেপালে বিশ্বব্যাংকের ভারপ্রাপ্ত কান্ট্রি ডিরেক্টর রাজাশ্রী পারালকার বলেন অপরিকল্পিত ও দ্রুত নগরায়ন নগরীগুলোর বসবাসযোগ্যতাকে ক্ষতিগ্রস্ত করেছে।  বিশ্বব্যাংক নগরের স্থানীয় সরকারের বিভিন্ন সংস্থাগুলোকে তাদের কর্মক্ষমতার মান উন্নয়নে সিইইউডিকে কারিগরি সহায়তা দেবে।  সিইইউডি সহযোগিতা অভিজ্ঞতা বিনিময় ও প্রশিক্ষণ প্রদানের মাধ্যমে নগরের স্থানীয় সরকারের বিভিন্ন প্রতিষ্ঠানের ব্যবস্থাপনা সক্ষমতার উন্নয়নে সরকারি ও বেসরকারি খাতের গুরুত্বপূর্ণ সংশ্লিষ্টদের মধ্যে সমন্বয় ঘটাবে। এছাড়াও এটা নগরের স্থানীয় সরকার ব্যবস্থায় একটি ইয়ং প্রফেশনাল ইন্টার্নশিপ প্রোগ্রাম শুরু করবে।সুইস এজেন্সি ফর ডেভেলপমেন্ট অ্যান্ড কোঅপারেশন এসডিসি সিইইউডিকে কারিগরি সহায়তার পাশাপাশি চলমান মিউনিসিপাল গভন্যান্স অ্যান্ড সার্ভিস প্রজেক্ট এমজিএসপি এবং থার্ড লোকাল গভমেন্ট সাপোর্ট প্রজেক্টকে এলজিএসপি ৩ সহায়তার জন্য বিশ্বব্যাংককে ৩ দশমিক ৭৬ মিলিয়ন মার্কিন ডলার অনুদান দিয়েছে।  বিশ্বব্যাংক এমজিএসপি প্রকল্পে পৌর প্রশাসন উন্নয়ন এবং জেলা শহর ও পৌরসভাগুলোতে মৌলিক নগরায়ন সেবা প্রদানের জন্য ৪শ১০ মিলিয়ন মার্কিন ডলার প্রদানের প্রতিশ্রুতি দিয়েছে। এলজিএসপি ৩ প্রকল্পে বিশ্বব্যাংক ৩শ মিলিয়ন মার্কিন ডলার দেবে। ইউনিয়ন পরিষদগুলো নিজ ক্ষমতাবলে এই অর্থের তহবিল দিয়ে অগ্রাধিকারভিত্তিক স্থানীয় উন্নয়নমূলক কাজের ব্যাপারে সিদ্ধান্ত গ্রহণ ও সেগুলো বাস্তবায়ন করতে পারবে। বাসস  ইত্তেফাককেকে