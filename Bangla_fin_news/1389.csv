Serial,Title,Date,Author,News
1389,১০ টাকার শেয়ারে ৪৪০ লভ্যাংশ দেবে ইউনিলিভার কনজ্যুমার কেয়ার লিমিটেড,2021-05-02,ইত্তেফাক অনলাইন ডেস্ক,ইউনিলিভার কনজ্যুমার কেয়ার লিমিটেডের ৪৮তম বার্ষিক সাধারণ সভা গত বৃহস্পতিবার ভার্চ্যুয়াল প্ল্যাটফর্মে অনুষ্ঠিত হয়েছে। সভায় প্রতি ১০ টাকার অর্ডিনারি শেয়ারের বিপরীতে ৪৪০ বা প্রায় ৪৪ টাকা নগদ লভ্যাংশ প্রদানের অনুমোদন দেওয়া হয়। এছাড়া বিগত বছরের ডিরেক্টরস রিপোর্ট অডিটরস রিপোর্ট এবং অডিটেড অ্যাকাউন্টস অনুমোদন করেছেন শেয়ারহোল্ডাররা।দেশের বর্তমান করোনা মহামারি পরিস্থিতিতে সংক্রমণ রোধে সরকারি বিধিনিষেধ ও বাংলাদেশ সিকিউরিটিজ এক্সচেঞ্জ কমিশনের নির্দেশনা অনুসরণ করে এবার দ্বিতীয়বারের মতো ডিজিটাল প্ল্যাটফর্মে বার্ষিক সাধারণ সভা অনুষ্ঠিত হলো।কোম্পানির চেয়ারম্যান মাসুদ খানের সভাপতিত্বতে সভায় কোম্পানির ম্যানেজিং ডিরেক্টর কেএসএম মিনহাজ ফিন্যান্স ডিরেক্টর হাসনাইন তৌফিক আহমেদ উপস্থিত ছিলেন। পরিচালকদের মধ্যে উপস্থিত ছিলেন কেদার লেলে জাহিদুল ইসলাম মালিতা এসওএম রাশিদুল কাইয়ুম মো. আবুল হোসাইন মোহসিন উদ্দিন আহমেদ এবং রেজাউল হক চৌধুরী। এছাড়া কোম্পানি সেক্রেটারি মোহাম্মদ নাহারুল ইসলাম মোল্লা কোম্পানির সিনিয়র ম্যানেজমেন্টসহ বেশ কয়েকজন শেয়ার হোল্ডারও ডিজিটাল প্ল্যাটফর্মের মাধ্যমে সভায় অংশগ্রহণ করেন।ইউনিলিভার কনজ্যুমার কেয়ার লিমিটেড ইউসিএল ১৯৭৪ সাল থেকে বাংলাদেশে কার্যক্রম চালিয়ে আসছে। ইউসিএলের জনপ্রিয় পণ্যের তালিকায় রয়েছে হরলিক্স মালটোভা বুস্ট এবং গ্ল্যাক্সোসডি । বিজ্ঞপ্তি