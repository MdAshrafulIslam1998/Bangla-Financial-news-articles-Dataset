Serial,Title,Date,Author,News
1286,তিন থেকে পাঁচ টাকা বেশি দামে বিক্রি হচ্ছে সয়াবিন,2021-05-29,ইত্তেফাক রিপোর্ট,ভোজ্যতেলের নতুন নির্ধারিত বাড়তি দর এখনো বাজারে কার্যকর হয়নি। তবে বাজারে যে দামে সয়াবিন ও পামঅয়েল বিক্রি হচ্ছে তা গত সপ্তাহের তুলনায় লিটারে তিন থেকে পাঁচ টাকা বেশি। গতকাল শুক্রবার রাজধানীর কাওরান বাজার তুরাগ এলাকার নতুন বাজার ও মহাখালী কাঁচাবাজারে খোঁজ নিয়ে এ তথ্য জানা যায়।সরকারের বিপণন সংস্থা ট্রেডিং করপোরেশন অব বাংলাদেশও টিসিবি সপ্তাহের ব্যবধানে সয়াবিন ও পামঅয়েলের দাম বাড়ার বিষয়টি তাদের গতকালের বাজারদরের প্রতিবেদনে জানিয়েছে।ব্যবসায়ীরা বলেছেন ভোজ্যতেল কোম্পানিগুলো নতুন নির্ধারিত বাড়তি দরের সয়াবিন ও পামঅয়েল এখনো সরবরাহ শুরু করেনি। বর্তমানে বাজারে যে সয়াবিন পামঅয়েল বিক্রি হচ্ছে তা আগের কেনা। তবে দুএক দিনের মধ্যে বাড়তি দরে ভোজ্যতেল বিক্রি শুরু হবে।গত বৃহস্পতিবার ব্যবসায়ীদের সঙ্গে বৈঠক করে বাণিজ্য মন্ত্রণালয় সয়াবিন ও পামঅয়েলের নতুন দর নির্ধারণ করেছে। তেল পরিশোধন ও বিপণনকারীদের সংগঠন বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশন এক বিজ্ঞপ্তিতে জানিয়েছে প্রতি লিটার বোতলজাত সয়াবিন তেলে ৯ টাকা বাড়ানো হয়েছে। আসলে প্রতি লিটার বোতলজাত সয়াবিন তেলে ১২ টাকা দাম বাড়িয়ে ১৫৩ টাকা নির্ধারণ করা হয়েছে। কারণ আগে প্রতি লিটার বোতলজাত সয়াবিনের নির্ধারিত দর ছিল ১৪১ টাকা। লিটারে ৯ টাকা বাড়ালে দাম হতো ১৫০ টাকা।  বিজ্ঞপ্তিতে সংগঠনটি জানিয়েছে এখন থেকে এক লিটার বোতলজাত সয়াবিন তেল ১৫৩ টাকা ও পাঁচ লিটারের বোতল বিক্রি হবে ৭২৮ টাকায়। এ ছাড়া খোলা সয়াবিন তেল লিটারপ্রতি ১২৯ টাকা ও পাম সুপার তেল ১১২ টাকায় বিক্রি করা হবে। তবে পাম অয়েলের দাম লিটারে ১ টাকা কমানো হয়েছে।সম্প্রতি বাণিজ্য মন্ত্রণালয়ে পাঠানো ভোজ্যতেলের দর বাড়ানোর প্রস্তাবে সংগঠনটি বলেছে দেশে চাহিদার ৯৫ শতাংশ ভোজ্য তেল বিদেশ থেকে আমদানি করা হয়। আর আন্তর্জাতিক বাজারে ভোজ্য তেলের দাম ঊর্ধ্বমুখী। কিন্তু সে হিসেবে দেশে সয়াবিন তেলের দাম তুলনামূলক কম বেড়েছে।গতকাল রাজধানীর নতুন বাজারের সাদ্দাম ডিপার্টমেন্টাল স্টোরের সাদ্দাম জানান আগের কেনা সয়াবিন তেলই এখনো বিক্রি করছি। নতুন বাড়তি দরের সয়াবিন এখনো দোকানে আসেনি। তবে দুএক দিনের মধ্যে বাড়তি দরের সয়াবিন বিক্রি হবে বলে জানান তিনি। একই কথা বলেন কাওরান বাজারের ইউসুফ ডিপার্টমেন্টাল স্টোরের বিক্রেতা।ইত্তেফাকজেডএইচডি