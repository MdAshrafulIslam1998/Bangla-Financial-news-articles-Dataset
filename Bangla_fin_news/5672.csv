Serial,Title,Date,Author,News
5672,জার্মানির কোলোনের ফুড ফেয়ারে প্রাণ,2015-10-13,অনলাইন ডেস্ক,বিশ্বের বৃহত্তম ফুড ফেয়ার আনুগা২০১৫ তে অংশগ্রহণ করেছে দেশিয় প্রতিষ্ঠান প্রাণ। জার্মানির কোলোন শহরে অনুষ্ঠিত এ মেলায় বিশ্বের ১০০ টি দেশের প্রায় ৭ হাজার খাদ্য ও পানীয় প্রস্তুতকারী প্রতিষ্ঠান তাদের পণ্য প্রদর্শন করছে।  প্রাণ এর হেড অব এক্সপোর্ট মিজানুর রহমান জানান বিগত ১০ বছর ধরে প্রাণ আনুগা মেলায় অংশগ্রহণ করে আসছে। কোমল পানীয় জুস কনফেকশনারী নুডলস আচার সস জেলী হিমায়িত খাদ্যসহ বিভিন্ন খাদ্যপণ্য দিয়ে সাজানো হয়েছে প্রাণ এর স্টল। মেলায় আগত বিভিন্ন দেশের দর্শনার্থী এবং প্রতিষ্ঠানের কাছ থেকে উল্লেখযোগ্য সাড়া পাচ্ছেন বলেও তিনি জানান।  তিনি আরও বলেন বিভিন্ন দেশের রকমারি খাবারের নতুন নতুন স্বাদের সমাহার ঘটেছে এ মেলায়। ফলে মেলায় অংশগ্রহণকারী প্রতিষ্ঠানগুলো একে অপরের পণ্য দেখার সুযোগ পাচ্ছে।  পাঁচদিন ব্যাপী এ মেলা ১০ অক্টোবর শুরু হয়ে শেষ হবে ১৪ অক্টোবর।  উল্লেখ্য প্রাণ বিশ্বের ১১৮টি দেশে সুনামের সাথে খাদ্যপণ্য রপ্তানি করছে। রপ্তানিতে বিশেষ অবদান রাখায় প্রাণ পরপর দশ বছর বাংলাদেশ সরকার কর্তৃক জাতীয় রপ্তানি ট্রফি অর্জন করেছে।