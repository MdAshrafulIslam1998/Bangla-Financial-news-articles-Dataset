Serial,Title,Date,Author,News
6290,কেডিএস এক্সেসরিজের আইপিও অনুমোদন,2015-05-27,ইত্তেফাক রিপোর্ট,প্রাথমিক গণপ্রস্তাবের মাধ্যমে আইপিও পুঁজিবাজার থেকে অর্থ সংগ্রহের অনুমোদন পেয়েছে কেডিএস এক্সেসরিজ লিমিটেড। কোম্পানিটি বাজার থেকে মোট ২৪ কোটি টাকা সংগ্রহ করবে।  বুধবার পুঁজিবাজার নিয়ন্ত্রক সংস্থা বাংলাদেশ সিকিউরিটিজ এ্যান্ড এক্সচেঞ্জ বিএসইসি কমিশনের ৫৪৫তম নিয়মিত সভায় এ অনুমোদন দেওয়া হয়।  বিএসইসি জানিয়েছে কেডিএস এক্সেসরিজ লিমিটেড প্রতিটি শেয়ারের জন্য ১০ টাকা অভিহিত মূল্যের সঙ্গে অতিরিক্ত ১০ টাকা প্রিমিয়ামসহ মোট ২০ টাকা সংগ্রহ করবে। কোম্পানিটি বাজারে ১ কোটি ২০ লাখ শেয়ার ছেড়ে মোট ২৪ কোটি টাকা সংগ্রহ করবে। সংগৃহীত অর্থ দিয়ে কোম্পানিটি ব্যবসা সম্প্রসারণ ব্যাংক ঋণ পরিশোধ এবং আইপিও খরচ বাবদ ব্যয় করবে।  কোম্পানিটির ২০১৩ সালের শেষ হওয়া অর্থবছরের নিরীক্ষিত আর্থিক প্রতিবেদন অনুযায়ী শেয়ার প্রতি আয় ইপিএস ২ দশমিক ২৯ টাকা। আর নিট সম্পদ মূল্য এনএভি ১৯ দশমিক ৬৩ টাকা।  এছাড়া সভায় আলআরাফাহ ইসলামী ব্যাংকের ৩০০ কোটি টাকার মুদারাবা সাবঅর্ডিনেটেড বন্ড অনুমোদন দিয়েছে বিএসইসি। শুধু স্থানীয় আর্থিক প্রতিষ্ঠান বীমা কোম্পানি করপোরেট বডি এবং উচ্চ সম্পদধারী ব্যাক্তিরাই প্রাইভেট প্লেসমেন্টের মাধ্যমে এই বন্ড ক্রয় করতে পারবে। বন্ডের প্রতি ইউনিটের অভিহিত মূল্য দশ লাখ টাকা। এ বন্ডের মেয়াদ হবে ইস্যু তারিখ থেকে ৭ বছর পর্যন্ত। বন্ডটির ইস্যু করা অর্থ দিয়ে আলআরাফাহ ব্যাংক মূলধন বাড়াবে যা বাংলাদেশ ব্যাংকের ব্যাসেল ২ এর শর্ত পূরণ হবে ।