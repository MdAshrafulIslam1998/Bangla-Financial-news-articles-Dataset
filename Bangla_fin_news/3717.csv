Serial,Title,Date,Author,News
3717,বাহাত্তরের লোগোতে ফিরল রূপালী ব্যাংক,2018-01-03,ইত্তেফাক রিপোর্ট,১৯৭২ সালে ব্যাংক প্রতিষ্ঠার সময়কার লোগোতে ফিরেছে রাষ্ট্রীয় মালিকানার রূপালী ব্যাংক লিমিটেড। বটগাছ সম্বলিত এ লোগো নির্ধারণ করে দেন বঙ্গবন্ধু শেখ মুজিবুর রহমান। গতকাল ব্যাংকের প্রধান কার্যালয়ে সংবাদ সম্মেলন করে নতুন লোগোর মোড়ক উন্মোচন করা হয়। ব্যাংকের চেয়ারম্যান মনজুর হোসেন এবং এমডি মো. আতাউর রহমান প্রধান নতুন লোগোর মোড়ক উন্মোচন করেন।  এ সময় ডিএমডি হাসনে আলম মোরশেদ আলম খন্দকার জিএম কাইসুল হক ওয়াকার আহমেদ খান আলতাফ হোসেন মাঈন উদ্দিন মামুনুর রশীদ অরুন কান্তি পাল জাকিয়া সুলতানা সাইদা খাতুন প্রমুখ উপস্থিত ছিলেন।  সংবাদ সম্মেলনে জানানো হয় বটগাছ সম্বলিত এ লোগো ১৯৭৭ সাল পর্যন্ত অপরিবর্তিত ছিল। সময়ের বিবর্তনে নানাবিধ প্রেক্ষাপটে ১৯৭৮ সাল থেকে ২০০৯ সাল পর্যন্ত প্রায় ২০ বার লোগোর ধরণ আকৃতি রং ও অবয়বের পরিবর্তন করা হয়। এতে ১৯৭২ সালের নির্ধারিত লোগোর মৌলিকত্ব অনেকাংশে বিকৃতি হয়।  বর্তমান সরকার ক্ষমতায় আসার পর সর্বশেষ ২০০৯ সালে ব্যাংকের পরিচালনা পর্ষদের নির্দেশনার প্রেক্ষিতে ব্যাংকের লোগো ও ব্র্যান্ডিং কালারের চূড়ান্ত রূপ লাভ করলেও ১৯৭২ সালের প্রাথমিক লোগোটি মৌলিকত্ব ফিরে পায়নি।  আতাউর রহমান প্রধান বলেন ২০১৭ সাল ছিল রূপালী ব্যাংকের ঘুরে দাঁড়ানোর বছর। আর ২০১৮ সাল হবে রূপালী ব্যাংক শীর্ষে যাওয়ার বছর।  ইত্তেফাকএমআর