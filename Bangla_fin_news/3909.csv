Serial,Title,Date,Author,News
3909,ভারতে পণ্য রফতানিতে অশুল্ক বাধা দূর করার আহ্বান তোফায়েল আহমেদের,2017-10-03,ইত্তেফাক রিপোর্ট,ভারতে পণ্য রফতানিতে বিদ্যমান অশুল্ক বাধা দূর করার আহ্বান জানিয়েছেন বাণিজ্যমন্ত্রী তোফায়েল আহমেদ। তিনি বলেছেন বাংলাদেশি পণ্য রফতানিতে ভারত শুল্কমুক্ত সুবিধা দিয়েছে। কিন্তু বিভিন্ন ধরনে অশুল্ক বাধার কারণে সেখানে বাংলাদেশি পণ্য রফতানি কাঙ্ক্ষিত হারে বাড়ানো যাচ্ছেনা।  মঙ্গলবার রাজধানীর একটি হোটেলে ভারতের ব্যবসায়ীদের শীর্ষ সংগঠন এফআইসিসিআইয়ের নেতৃবৃন্দের সঙ্গে বাংলাদেশের ব্যবসায়ীদের শীর্ষ সংগঠন এফবিসিসিআইয়ের এক বৈঠককালে তিনি একথা বলেন। বৈঠকে ঢাকা সফররত ভারতের অর্থমন্ত্রী অরুন জেটলিও উপস্থিত ছিলেন।  তোফায়েল আহমেদ বলেন সম্প্রতি সেখানে ভারত বাংলাদেশি পাট ও পাটজাত পণ্য রফতানিতে এন্টি ডাম্পিং শুল্ক আরোপ করা হয়। এর ফলে পাট রফতানিকারকরা ক্ষতির মুখে পড়েছেন। এছাড়াও আরো কিছু কিছু ক্ষেত্রে অশুল্ক বাধা রয়েছে বলে উল্লেখ করেন তিনি।  ইত্তেফাকএএম।