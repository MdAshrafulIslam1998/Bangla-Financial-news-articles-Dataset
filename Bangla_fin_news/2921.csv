Serial,Title,Date,Author,News
2921,সব নাগরিককে পেনশন দেয়ার উদ্যোগ,2019-06-13,ইত্তেফাক রিপোর্ট,বহুল প্রতীক্ষিত সার্বজনীন পেনশন প্রতিষ্ঠার উদ্যোগের ঘোষণা এসেছে এবারের বাজেট বক্তৃতায়। সরকারি পেনশনাররা ছাড়াও প্রাতিষ্ঠানিক ও অপ্রাতিষ্ঠানিক খাতের সকলকে অর্থাৎ দেশের সব নাগরিককেই পেনশনের আওতাভুক্ত করার উদ্যোগ নিয়েছে সরকার।অর্থমন্ত্রীর বাজেট বক্তৃতায় বলা হয় সরকারি পেনশনারগণ দেশের সমগ্র জনগণের একটি ভগ্নাংশ মাত্র। প্রাতিষ্ঠানিক ও অপ্রাতিষ্ঠানিক খাতসহ দেশের সমগ্র জনগণের জন্য সার্বজনীন পেনশন ব্যবস্থা পর্যায়ক্রমে চালু করার লক্ষ্যে একটি ইউনিভার্সাল পেনশন অথরিটি শিগগিরই গঠন করা হবে।এদিকে সরকারি কর্মচারীদের পেনশন পাওয়ার হয়রানি দূর করার জন্য আগামী ২০১৯২০ অর্থবছরের মধ্যে সকল পেনশনারকে ইএফটি কার্যক্রমের অন্তর্ভূক্ত করা হবে বলে ঘোষণা দেয়া হয়েছে। এর মাধ্যমে পেনশনারদের ব্যাংক বা মোবাইল হিসেবে সরাসরি পেনশনের টাকা পৌঁছে যাবে।বর্তমানে সরকারি কর্মচারীদের জন্য গ্রুপ ইন্সুরেন্স নামে একটি ব্যবস্থা থাকলেও প্রকৃতপক্ষে এটি কোনো বীমা নয়। সকল কর্মচারীকে বীমার আওতায় আনার লক্ষ্যে বিদ্যমান ব্যবস্থাটিকে সংস্কার করে জীবন বীমা কর্পোরেশনের সহযোগিতায় একটি সমন্বিত বীমা ব্যবস্থায় রূপান্তর করা হবে।ইত্তেফাকএএম