Serial,Title,Date,Author,News
2984,কাল ভাইভা কে হচ্ছেন বিআইবিএমের ডিজি,2019-05-10,ইত্তেফাক রিপোর্ট,বাংলাদেশ ইন্সটিটিউট অব ব্যাংক ম্যানেজমেন্টের বিআইবিএম মহাপরিচালক ডিজি পদে নিয়োগ প্রক্রিয়া চূড়ান্ত পর্যায়ে রয়েছে। শনিবার ১১ মে আবেদনকারীদের মৌখিক পরীক্ষা ভাইভা গ্রহণ করে যোগ্য প্রার্থী নির্বাচন করবে ডিজি নিয়োগে গঠিত সার্চ কমিটি। ওই কমিটির সুপারিশ ক্রমে নিয়োগ দেওয়া হবে বিআইবিএমের ডিজি। এদিকে ওই পদে নিয়োগ পেতে অনেকের নাম শোনা যাচ্ছে।সূত্রে জানা গেছে বিআইবিএমের মহাপরিচালক পদে ড. তৌফিক আহমেদ চৌধুরী ২০১০ সালে নিয়োগ পান। চলতি বছরের ৮ জানুয়ারি তার মেয়াদ শেষ হয়। ইতিমধ্যে ডিজি নিয়োগের প্রক্রিয়া কয়েকবার পেছানো হয়েছে। সর্বশেষ গত ১০ মার্চ বিআইবিএমের গভর্নিং বোর্ডের সভায় ডিজি নিয়োগ দেওয়ার কথা ছিল। তবে ওই সভায় কাউকে নিয়োগ না দিয়ে যোগ্য প্রার্থী বাছাইয়ে ৫ সদস্যের সার্চ কমিটি গঠন করা হয়।কমিটির প্রধান কেন্দ্রীয় ব্যাংকের ডেপুটি গভর্নর এসএম মনিরুজ্জামান এবং সদস্য সচিব বাণিজ্যিক ব্যাংক গুলোর প্রধান নির্বাহীদের সংগঠন এসোসিয়েশন অব ব্যাংকার্স বাংলাদেশের এবিবি প্রেসিডেন্ট ও ঢাকা ব্যাংকের এমডি সৈয়দ মাহবুবুর রহমান। কমিটিতে অগ্রণী ব্যাংকের এমডি ইসলামী ব্যাংকের এমডি এবং ঢাকা বিশ্ববিদ্যালয়ে বাণিজ্য অনুষদের ডিন রয়েছেন। ওই সার্চ কমিটি আগ্রহীদের কাছ থেকে আবেদন চেয়ে গত ১৫ এপ্রিল বিজ্ঞপ্তি প্রকাশ করেন।নিয়োগ পেতে সর্বমোট ৯ জন আবেদন করেছেন বলে জানা গেছে। সার্চ কমিটির সুপারিশের পর ডিজি নিয়োগের চূড়ান্ত ক্ষমতা বিআইবিএমের গভর্নিং বোর্ডের হাতে। ওই বোর্ডের চেয়ারম্যান কেন্দ্রীয় ব্যাংকের গভর্নর।আরও পড়ুন ...পুকুর লিজে অনিয়ম সচিব ডিসিসহ ১৬ জনের বিরুদ্ধে হাইকোর্টের রুলজানা গেছে মহাপরিচালক পদে নিয়োগ পেতে চেষ্টা তদবির চালিয়ে যাচ্ছেন বর্তমান বিআইবিএমের মহাপরিচালকের অতিরিক্ত দায়িত্বপ্রাপ্ত বাংলাদেশ ব্যাংকের নির্বাহী পরিচালক আবদুর রহিম। এছাড়া আলোচনায় রয়েছেন বাংলাদেশ ব্যাংকের অর্থনৈতিক উপদেষ্টা ড. মো. আক্তারুজ্জামান। এর বাইরে বিআইবিএমের জেষ্ঠ অধ্যাপক ও পরিচালক ড. শাহ্ মো. আহসান হাবিবের নামও শোনা গেছে। অন্য আবেদনকারীদের মধ্যে বাণিজ্যিক ব্যাংকের কর্মকর্তা বিশ্ববিদ্যালয়ের শিক্ষক ও বিআইবিএমের কর্মকর্তারাও রয়েছেন।উল্লেখ্য দেশের ব্যাংক খাত বিষয়ক গবেষণা ও প্রশিক্ষণ বিষয়ক প্রতিষ্ঠান বিআইবিএম ব্যাংকের কর্মকর্তাদের প্রশিক্ষণ প্রদান করে। আবার ব্যাংকিং খাতের বিভিন্ন ইস্যুতে গবেষণা চালিয়ে সমাধানের সুপারিশ করে থাকে প্রতিষ্ঠানটি।ইত্তেফাকঅনি