Serial,Title,Date,Author,News
191,ডলার কেনার খরচ আরও বাড়ল,2022-06-07,রেজাউল হক কৌশিক,বাজারের ওপর ডলারের দর নির্ধারণ ছেড়ে দেওয়ার দ্বিতীয় দিনে ডলারের দাম বেড়ে হলো ৯১ টাকা ৯৫ পয়সা। আর ডলারের দর বাজারের ওপর ছেড়ে দেওয়ার পর তিন দফায় টাকার মান কমল ২ টাকা ৯৫ পয়সা। গতকাল সোমবার ৯১ টাকা ৯৫ পয়সা দরে ব্যাংকগুলোর কাছে ডলার বিক্রি করেছে বাংলাদেশ ব্যাংক। এর আগে গত বৃহস্পতিবার ম্যানেজড পদ্ধতি থেকে উন্মুক্ত বাজার পদ্ধতিতে যায় বাংলাদেশ ব্যাংক। উন্মুক্ত বাজার পদ্ধতিতে ডলারের বিনিময় হার বাজার অনুযায়ী নির্ধারিত হবে। ব্যাংকগুলো যেকোনো দরে ডলার বিক্রি করতে পারবে। গত বুধবার পর্যন্ত আন্তঃব্যাংক লেনদেনে ডলারের বিনিময় হার ৮৯ টাকা নির্ধারিত ছিল। নতুন পদ্ধতি চালু করার দিনই টাকার মান ৯০ পয়সা কমেছিল। সেদিন বিভিন্ন ব্যাংকের কাছে ১৩ কোটি লাখ ডলার বাংলাদেশ ব্যাংক বিক্রি করেছিল ৮৯ টাকা ৯০ পয়সায়। এ বিষয়ে বাংলাদেশ ব্যাংকের মুখপাত্র ও নির্বাহী পরিচালক মো. সিরাজুল ইসলাম বলেন গত বৃহস্পতিবার দ্বিতীয় দফায় জরুরি চাহিদা মেটাতে আরো ৫ মিলিয়ন অর্থাৎ ৫০ লাখ ডলার বিক্রি করা হয় ৯১ টাকা ৫০ পয়সায়। তিনি বলেন বাজারের চাহিদা ও সরবরাহে ভারসাম্য রাখতে বাংলাদেশ ব্যাংক ডলার বিক্রি করতে বাধ্য হয়েছে। গতকাল সোমবার ব্যাংকগুলোকে সাপোর্ট দিতে ৯১ টাকা ৯৫ পয়সায় দরে ১ কোটি ডলার বিক্রি করেছে বাংলাদেশ ব্যাংক। বাজারের ওপর ডলারের দর ছেড়ে দেওয়ার দিন বৃহস্পতিবার তিনি জানিয়েছিলেন ওপেন মার্কেট অনুযায়ী ডলারের দাম ঠিক হবে। এটি না করলে রেমিট্যান্স কমে যাবে বলে ব্যাংককাররা জানিয়েছেন। অবশ্য বাজারের ওপর ছেড়ে দিলেও বাংলাদেশ ব্যাংক মনিটরিং করবে। তথ্যমতে সাম্প্রতিক সময়ে টাকার দরপতনে এক দিনে এতো বেশি পতন হয়নি। এর আগে দর কমেছিল এক দিনে সর্বোচ্চ ১ টাকা ১০ পয়সা। গতকাল সোমবার ডলারের দর ৪৫ পয়সা বেড়ে বিক্রি হয় ৯১ টাকা ৯৫ পয়সায়। পরবর্তী দর নির্ধারণ না হওয়া পর্যন্ত ব্যাংকগুলোকে এ দর অনুসরণ করতে হবে।