Serial,Title,Date,Author,News
3733,বাড়ল সোনার দাম,2017-12-24,ইত্তেফাক রিপোর্ট,দুই সপ্তাহের ব্যবধানে সোনার দাম বাড়ছে। সোমবার থেকে ভরিপ্রতি ৮৭৫ টাকা থেকে এক হাজার ৪০০ টাকা পর্যন্ত বাড়ছে অলংকার তৈরিতে সবচেয়ে বেশি ব্যবহৃত এ ধাতুর দাম। বাংলাদেশ জুয়েলার্স সমিতি বাজুস এক বিজ্ঞপ্তিতে নতুন এ মূল্য সম্পর্কে জানিয়েছে। এরআগে চলতি মাসের ১২ তারিখ থেকে স্বর্ণের দাম কমানো হয়েছিল। আন্তর্জাতিক বাজারের সঙ্গে সঙ্গতি রেখে দেশের বাজারে সোনার দাম নির্ধারণ করা হয় বলে দাবি বাজুসের।  বাজুস নির্ধারিত নতুন মূল্য তালিকায় দেখা গেছে সবচেয়ে ভাল মানের অর্থাৎ ২২ ক্যারেটের সোনা প্রতি ভরি ১১ দশমিক ৬৬৪ গ্রাম বিক্রি হবে ৪৯ হাজার ৩৩৯ টাকা দরে। সোমবার পর্যন্ত এ মানের সোনার ভরিপ্রতি বিক্রিমূল্য ছিল ৪৭ হাজার ৯৩৯ টাকা। অর্থাৎ প্রতি ভরিতে এ মানের সোনার দাম এক হাজার ৪০০ টাকা বাড়ছে। একই পরিমাণ দাম বাড়ছে ২১ ও ১৮ ক্যারেটের সোনার ভরিতে। সোমবার থেকে পরবর্তী দাম নির্ধারণ না হওয়া পর্যন্ত এ ক্যারেটের সোনা ভরিপ্রতি বিক্রি হবে ৪৭ হাজার ১২২ টাকা দরে। আগে এই মানের প্রতি ভরি সোনার বিক্রিমূল্য ছিল ৪৫ হাজার ৭২৩ টাকা। আর ১৮ ক্যারেটের সোনা ভরিপ্রতি বিক্রি দর দাঁড়িয়েছে ৪১ হাজার ৮৭৪ টাকা। রবিবার পর্যন্ত এই মানের সোনার ভরিপ্রতি দাম ছিল ৪০ হাজার ৪৭৪ টাকা। আর সনাতন পদ্ধতির সোনা ভরিপ্রতি ২৪ হাজার ৭৮৬ টাকার বদলে সোমবার থেকে বিক্রি হবে ২৫ হাজার ৬৬১ টাকায়। অর্থাৎ ভরিতে ৮৭৫ টাকা বেড়েছে। এদিকে সোনার দাম কমলেও অপরিবর্তিত রয়েছে রূপার দাম। ২১ ক্যাডমিয়ামের প্রতি ভরি রূপার বিক্রিমূল্য এক হাজার ৫০ টাকা।  ইত্তেফাকএমআই