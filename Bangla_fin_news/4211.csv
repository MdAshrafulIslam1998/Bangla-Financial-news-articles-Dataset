Serial,Title,Date,Author,News
4211,এফবিসিসিআইয়ের নির্বাচন সম্পন্ন চলছে গণনা,2017-05-14,ইত্তেফাক রিপোর্ট,ব্যবসায়ীদের শীর্ষ সংগঠন ফেডারেশন অব বাংলাদেশ চেম্বার্স অব কমার্স অ্যান্ড ইন্ডাস্ট্রির এফবিসিসিআই ২০১৭১৯ মেয়াদকালের নির্বাচনের ভোট গ্রহণ শেষ হয়েছে। এখন চলছে ভোট গণনা।   রাজধানীর আগারগাঁওয়ের বঙ্গবন্ধু আন্তর্জাতিক সম্মেলন কেন্দ্রে রবিবার সকাল ৯টা থেকে ভোট গ্রহণ শুরু হয় চলে বিকাল ৫টা পর্যন্ত।  অ্যাসোসিয়েশন গ্রুপের ১৮ জন পরিচালক নির্বাচনে ভোটাধিকার প্রয়োগ করেন অ্যাসোসিয়েশনের সদস্যরা। চেম্বার গ্রুপের ১৭ প্রার্থী প্রার্থিতা প্রত্যাহার করে নেয়ায় সম্মিলিত গণতান্ত্রিক পরিষদের ১৮ প্রার্থী বিনা প্রতিদ্বন্দ্বিতায় নির্বাচিত হচ্ছেন।   নির্বাচনে ১৮টি পদের জন্য দুটি প্যানেলের ব্যানারে ৩৬ প্রার্থী লড়ছেন। সম্মিলিত গণতান্ত্রিক পরিষদ থেকে নির্বাচনে অংশ নেয়া ১৮ জনের মধ্যে ১১ জনই বর্তমান মেয়াদের পরিচালক হিসেবে দায়িত্ব পালন করছেন। এ প্যানেলের নেতৃত্ব দিচ্ছেন বর্তমান প্রথম সহসভাপতি সফিউল ইসলাম মহিউদ্দিন। আর ব্যবসায়ী ঐক্য ফোরামের প্রধান সমন্বয়কের দায়িত্বে রয়েছেন গার্মেন্টস বায়িং হাউজ এসোসিয়েশনের সভাপতি কাজী ইফতেখার হোসেন বাবুল।  আগামী দুই বছরের জন্য এফবিসিসিআইয়ে চেম্বার ও অ্যাসোসিয়েশন গ্রুপের ৩০ জন করে মোট ৬০ জন পরিচালক হিসেবে দায়িত্ব পালন করবেন। তাদের মধ্যে উভয় গ্রুপ থেকে ১২ জন করে ২৪ জন মনোনীত পরিচালক হয়েছেন যাদের নির্বাচনে নামতে হবে না। আগামী ১৬ মে নির্বাচিত পরিচালকরা সভাপতি ও দুই সহসভাপতি নির্বাচন করবেন।  ইত্তেফাকইউবি