Serial,Title,Date,Author,News
4679,জিআই পণ্য হিসেবে নিবন্ধিত হচ্ছে ইলিশ,2016-11-13,অনলাইন ডেস্ক,বাংলাদেশের জাতীয় মাছ ইলিশ ভৌগলিক নির্দেশক জিআই পণ্য হিসেবে নিবন্ধন পাচ্ছে। এ লক্ষ্যে আজ রবিবার মৎস্য অধিদপ্তরের পক্ষ থেকে আনুষ্ঠানিকভাবে শিল্প মন্ত্রণালয়ে আবেদন করা হয়েছে।  সিনিয়র শিল্প সচিব মো. মোশাররফ হোসেন ভূঁইয়ার কাছে শিল্প মন্ত্রণালয়ে মৎস্য অধিদপ্তরের মহাপরিচালক ড. সৈয়দ আরিফ আজাদ এ আবেদনপত্র জমা দেন।  শিল্প মন্ত্রণালয়ের এক সংবাদ বিজ্ঞপ্তিতে আজ একথা বলা হয়েছে।  এ সময় শিল্প মন্ত্রণালয়ের অতিরিক্ত সচিব মো. আজিজুল ইসলাম পেটেন্ট ডিজাইন ও ট্রেডমার্কস্ অধিদপ্তরের ডিপিডিটি রেজিস্ট্রার মো. সানোয়ার হোসেনসহ শিল্প মন্ত্রণালয় এবং মৎস্য অধিদপ্তরের ঊর্ধ্বতন কর্মকর্তারা উপস্থিত ছিলেন।  আবেদন গ্রহণ করে সিনিয়র শিল্প সচিব বলেন বর্তমান সরকার জিআই পণ্যসহ মেধাসম্পদের মালিকানা সুরক্ষায় ব্যাপক উদ্যোগ নিয়েছে। জিআই পণ্যের মালিকানা সত্ত্ব ও নিবন্ধনের লক্ষ্যে বিশ্ব মেধাসম্পদ সংস্থার ডব্লিউআইপিও সহায়তায় ইতোমধ্যে ভৌগলিক নির্দেশক জিআই আইন ও বিধিমালা প্রণয়ন করা হয়েছে। পর্যায়ক্রমে দেশের অন্যান্য জিআই পণ্যকেও নিবন্ধন দেয়া হবে বলে তিনি জানান।  উল্লেখ্য সম্প্রতি বাংলাদেশের প্রথম ভৌগলিক নির্দেশক জিআই পণ্য হিসেবে জামদানিকে নিবন্ধন দেয়ার সকল প্রক্রিয়া সম্পন্ন করা হয়েছে। এর পরপরই ইলিশকে নিবন্ধনের উদ্যোগ নেয়া হলো। এর ফলে বাংলাদেশের জিআই পণ্যের সুরক্ষা এবং আন্তর্জাতিক বাণিজ্যে এর সুফল পাওয়া যাবে বলে আশা করা হচ্ছে।বাসস।   ইত্তেফাকএমআই