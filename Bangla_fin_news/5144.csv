Serial,Title,Date,Author,News
5144,বিশ্ববাজারে বেড়েছে জ্বালানি তেলের দাম,2016-05-26,অনলাইন ডেস্ক,চলতি বছরে প্রথমবারের মতো বিশ্ববাজারে জ্বালানি তেলের দাম বেড়েছে। সরবরাহ ব্যাহত হওয়ায় ও বিশ্বজুড়ে জ্বালানি তেলের চাহিদা বৃদ্ধি পাওয়ায় এই দাম বৃদ্ধি পেয়েছে।বৃহস্পতিবার এশিয়ার বিভিন্ন বাজারে ব্রেন্ট ক্রুড জ্বালানি তেল ব্যারেল প্রতি ৫০.০৭ ডলারে বিক্রি হয়েছে।  মার্কিন উপাত্তে দেখানো হয়েছে তেলের উৎপাদন কমে গেছে। এছাড়া কানাডার দাবানলের কারণে সরবরাহ ব্যাহত হওয়ায় এই দাম বৃদ্ধি পেয়েছে।  চলতি বছরের শুরুর দিকে বিগত ১৩ বছরের ইতিহাসে সবচেয়ে কম দামে জ্বালানি তেল বিক্রি হয়েছিল। সে সময় ব্যারেল প্রতি তেলের দাম ছিল ২৮ ডলার। এখন সেখানে ব্রেন্ট ক্রডের দাম ৮০ শতাংশ বেড়ে গেছে।  ইউএস ডিপার্টমেন্ট অব এনার্জি ডাটার ভাষ্যে গত ২০ মে থেকে দেশটিতে অশোধিত তেল উৎপাদন ৫৩৭.১ মিলিয়ন ব্যারেল থেকে কমে ৪.২ মিলিয়ন ব্যারেল হয়েছে।  যুক্তরাষ্ট্রকে তেল সরবরাহকারী দেশের মধ্যে কানাডা অন্যতম দেশ। সেখানে দাবানলের কারণে প্রত্যেক দিন এক মিলিয়ন ব্যারেল কম তেল উৎপাদন হচ্ছে।  এরই মধ্যে ওপেক ও রাশিয়ার মধ্যে তেল উৎপাদন কমানোর সিদ্ধান্তের কারণে এরই মধ্যে কমে যাওয়া তেলের দামের বৃদ্ধি করতে সাহায্য করেছে।  ওয়াল স্ট্রিট জার্নালের প্রতিবেদনে বলা হয়েছে দুই বছর ধরে বিশ্ববাজারে জ্বালানি তেলের দরপতন হয়েছে। তবে সম্প্রতি সরবরাহ কমে যাওয়ায় এবং চীন ও ভারতে চাহিদা বাড়ায় এশিয়ার বাজারে ঊর্ধ্বমুখী হয়েছে তেলের দাম। খবর বিবিসি ও ওয়ার্ল স্ট্রিট জার্নাল।