Serial,Title,Date,Author,News
4433,ফার্নিচারে মূল্যছাড়ের প্রতিযোগিতা,2017-01-12,রফিকুল ইসলাম রবি,বাণিজ্য মেলায় ক্রেতা আকৃষ্ট করতে অংশগ্রহণকারী প্রতিষ্ঠানগুলো নেমেছে মূল্যছাড়ের প্রতিযোগিতায়। মেলায় আসবাবপত্রের প্রতিষ্ঠানগুলো দিচ্ছে ৫ থেকে ২০ শতাংশ পর্যন্ত মূল্যছাড়। এবারো সব ধরনের আসবাবপত্র নিয়ে মেলায় অংশগ্রহণ করেছে হাতিল নাদিয়া পার্টেক্স ব্রাদার্স আকতার ও নাভানা ফার্নিচার।  হাতিল ফার্নিচার দিচ্ছে ৫ থেকে ২০ শতাংশ পর্যন্ত ছাড়। বিক্রেতারা জানান মেলার বাইরে একযোগে সারাদেশে প্রতিষ্ঠানটির ৬২ শোরুমেও এ সুযোগ পাচ্ছেন ক্রেতারা।  মেলায় সোফা সেন্টার টেবিল বেড ড্রেসিং টেবিল আলমিরা কিচেন কেবিনেট কনফারেন্স টেবিল ছাড়াও বিভিন্ন আইটেমের ফার্নিচার পাওয়া যাচ্ছে এ প্যাভিলিয়নে। ধরন অনুযায়ী একটি বেডের ২৪ হাজার থেকে ৪৬ হাজার টাকার মধ্যে পাওয়া যাচ্ছে। আর প্রতিষ্ঠানটির সোফা সেটের দাম ৩৬ হাজার থেকে ১ লাখ ৩৬ হাজার টাকা। ৯ হাজার থেকে ২৮ হাজার টাকায় পাওয়া যাচ্ছে ড্রেসিং টেবিল।  পারটেক্স ফার্নিচার দিচ্ছে ১০ থেকে ১৮ শতাংশ পর্যন্ত ছাড়। প্রতিষ্ঠানটির বেড ১১ হাজার থেকে ১ লাখ টাকায় পাওয়া যাচ্ছে। সোফা পাওয়া যাচ্ছে ৪০ হাজার থেকে আড়াই লাখ টাকার মধ্যে। ডাইনিং টেবিল ৪০ হাজার থেকে দেড় লাখ টাকায় পাওয়া যাচ্ছে।  ব্রাদার্স ফার্নিচার এনেছে প্রায় ৪০০ ডিজাইনের ফার্নিচার। যার মধ্যে ৭৩টি নতুন। সোফা সেট বেডরুম সেট ডাইনিংসহ বিভিন্ন আসবাবপত্র পাওয়া যাচ্ছে প্রতিষ্ঠানটির প্যাভিলিয়নে। প্রতিটি সোফাসেট মানভেদে ৬০ হাজার থেকে দেড় লাখ ডাইনিং সেটে ৫৫ হাজার থেকে ৮৫ হাজার শোকেস ৩০ হাজার থেকে ৫৫ হাজার টাকা বেডরুম সেট ৭৫ হাজার থেকে আড়াই লাখ টাকায় বিক্রি হচ্ছে। এছাড়া ক্রেতাদের ৫ শতাংশ ডিসকাউন্ট কার্ড সরবরাহ করা হচ্ছে। যার মাধ্যমে দেশের যে কোনো শোরুম থেকে ব্রাদার্স ফার্নিচারের পণ্য কেনা যাবে। বিক্রেতারা বলেন মেলায় ব্রাদার্স ফার্নিচারের যে কোনো পণ্য কিনলেই ১৫ শতাংশ পর্যন্ত ছাড় থাকছে।  ১৭ শতাংশ মূল্য ছাড় দিচ্ছে নাভানা ফার্নিচার। এছাড়া নাভানার পণ্য ক্রয় করলে ফ্রি হোম ডেলিভারি ঢাকার মধ্যে দিচ্ছে কোম্পানিটি। কোনো চার্জ ছাড়াই বাসায় আসবাবপত্রের ফিটিং করে দিবে নাভানা। প্রতিষ্ঠানটির সিনিয়র অ্যাসিসটেন্ট ম্যানেজার সীমা রায় বলেন ২৮ হাজার ৯৯০ টাকার বড় সোফা সেট মেলায় পাওয়া যাচ্ছে ২৫ হাজার ৫০০ টাকায় ডিভান সোফা সেট ২০ হাজার ৯৯০ থেকে কমে ১৭ হাজার ৮৪২ টাকা এবং সুর্যাক ৯ হাজার ৯৯০ টাকা থেকে কমে ৮ হাজার ৪৯২ টাকায় বিক্রি হচ্ছে। এছাড়া ৩৮ হাজার ৮৯০ টাকার কুইন বেডে রয়েছে ৯ হাজার ৯০০ টাকা ছাড়। পাশাপাশি ড্রেসিং টেবিল ২০ হাজার ৯৯০ টাকা থেকে কমে ১৭ হাজার ৮৪২ টাকা সেন্ট্রাল টেবিল ৫ হাজার ৪৯০ টাকা থেকে কমে ৪ হাজার ৬৬৬ টাকায় বিক্রি হচ্ছে।  আকতার ফার্নিচার দিচ্ছে ১২ শতাংশ মূল্যছাড়। বিক্রেতারা বলেন এছাড়াও প্রতিদিন ১ লাখ টাকা ক্যাশ ব্যাক দেওয়া হচ্ছে। পাওয়া যাচ্ছে বেড সোফা অফিস ফার্নিচারসহ বিভিন্ন ডিজাইনের ফার্নিচার। এসব ফার্নিচার ৩২ হাজার টাকা থেকে ২ লাখ টাকা পর্যন্ত দামে বিক্রি হচ্ছে।  আকতার ফার্নিচারের প্যাভিলিয়ন ম্যানেজার দুলাল রায় বলেন বাণিজ্য মেলায় বিক্রিই মূল উদ্দেশ্য নয়। দেশ বিদেশের সবাইকে ভালো মানের ফার্নিচার সম্পর্কে জানানোও আমাদের উদ্দেশ্য। ইত্তেফাকএএন