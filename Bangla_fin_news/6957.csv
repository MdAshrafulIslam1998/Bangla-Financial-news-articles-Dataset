Serial,Title,Date,Author,News
6957,ডিএসই’র লেনদেনের ৪৫ ভাগ ওষুধ বস্ত্রইঞ্জিনিয়ারিং খাতে,2014-12-08,ইত্তেফাক রিপোর্ট,সোমবার ঢাকা স্টক এক্সচেঞ্জে ডিএসই লেনদেন বেড়েছে ১১ শতাংশ। তবে সূচকের ওঠানামায় ছিল মিশ্রভাব। দিনশেষে ডিএসইর সার্বিক সূচক অনেকটা অপরিবর্তিত ছিল। এদিন ডিএসইর লেনদেন বৃদ্ধিতে সবচেয়ে বেশি অবদান রেখেছে ওষুধ খাত। এ খাতে লেনদেন হয়েছে ৭০ কোটি টাকা। বস্ত্র খাতে লেনদেন হয়েছে ৬৯ কোটি টাকা। আর ইঞ্জিনিয়ারিং খাতে লেনদেন হয়েছে ৫৩ কোটি টাকা। এ তিন খাতে লেনদেন হয়েছে ১৯৩ কোটি টাকা। যা বাজারের মোট লেনদেনের প্রায় ৪৫ শতাংশ। তথ্যে দেখা গেছে গতকাল মঙ্গলবার ডিএসইর ব্রড ইনডেক্স ডিএসইএক্স ১ পয়েন্ট বেড়ে ৪ হাজার ৯৩১ পয়েন্টে দাঁড়িয়েছে। আর ডিএস৩০ সূচক ২ পয়েন্ট কমে ১ হাজার ৮২০ পয়েন্টে দাঁড়িয়েছে। ডিএসইতে মোট লেনদেন হয়েছে ৪২৬ কোটি ৪৮ লাখ টাকা। যা আগের দিনের চেয়ে ৪৩ কোটি ৯ লাখ টাকা বেশি। লেনদেনকৃত ৩০৪টি কোম্পানি ও মিউচুয়াল ফান্ডের মধ্যে দাম বেড়েছে ১৬০টির কমেছে ১০৭টির এবং অপরিবর্তিত রয়েছে ৩৭টি কোম্পানির শেয়ারের। অপরদিকে চট্টগ্রাম স্টক এক্সচেঞ্জের সিএসই সার্বিক মূল্য সূচক আগের দিনের চেয়ে ১৫ পয়েন্ট বেড়ে ১৫ হাজার ২১০ পয়েন্টে দাঁড়িয়েছে। লেনদেন হয়েছে ৩২ কোটি ২৫ লাখ টাকা। যা আগের দিনের তুলনায় ১২ কোটি টাকা কম। লেনদেনকৃত ২২০টি কোম্পনির মধ্যে দাম বেড়েছে ৯০টির কমেছে ৯৫টির এবং অপরিবর্তিত রয়েছে ৩৫টি কোম্পানির শেয়ারের। এদিকে পুঁজিবাজারে তালিকাভুক্ত মতিন স্পিনিং মিলস এন থেকে এ ক্যাটাগরিতে উন্নীত হয়েছে। ডিএসই সূত্রে এ তথ্য জানা গেছে। গতকাল সোমবার থেকে পুঁজিবাজারে কোম্পানিটির লেনদেন এ ক্যাটাগরিতে শুরু হয়েছে। ৩০ জুন ২০১৪ সমাপ্ত অর্থবছর কোম্পানিটি ২৫ শতাংশ নগদ লভ্যাংশ দিয়েছে।