Serial,Title,Date,Author,News
5228,প্রবাসীরা অর্থ পাঠাতে পারবেন মোবাইলে,2016-04-17,ইত্তেফাক রিপোর্ট,মোবাইলে প্রবাসী আয় বা মানি ট্রান্সফার সেবা চালু করেছে মাস্টার কার্ড ওয়েস্টার্ন ইউনিয়ন ও বিকাশ। এতে এতে প্রবাসী বাংলাদেশিরা তাদের স্বজনদের কাছে সরসারি মোবাইলে রেমিট্যান্স পাঠাতে পারবেন।  রবিবার রাজধানীর একটি হোটেলে অনুষ্ঠানের মাধ্যমে মাস্টার কার্ড ওয়েস্টার্ন ইউনিয়ন বিকাশ ও ব্র্যাক ব্যাংক সেবা চালু করে।  মোবাইলে রেমিট্যান্স পাঠানোর ক্ষেত্রে একজন বিকাশ গ্রাহক একবারে সর্বোচ্চ ৩৫ হাজার টাকা পাঠাতে পারবেন। দিনে পাঁচবার একজন লেনদেন করতে পারবেন। একদিনে সর্বোচ্চ ১ লাখ ১৫ হাজার টাকা পাঠানো যাবে। মাসে সর্বোচ্চ ২০ বার লেনদেন করা যাবে। আর মোবাইলে সর্বোচ্চ ১ লাখ ৫০ হাজার টাকা রাখা যাবে।  অনুষ্ঠানে পররাষ্ট্র প্রতিমন্ত্রী শাহরিয়ার আলম ব্র্যাক ব্যাংকের ব্যবস্থাপনা পরিচালক ও প্রধান নির্বাহী কর্মকর্তা সেলিম আরেফ হোসেন বিকাশের এমডি সিইও কামাল কাদীর মাস্টার কার্ডের গ্রুপ এক্সিকিউটিভ ম্যাথিউ ড্রাইভার ওয়েস্টার্ন ইউনিয়নের এক্সিকিউটিভ ভাইস প্রেসিডেন্ট জ্যাঁক ক্লড ফারাহ প্রমুখ উপস্থিত ছিলেন।