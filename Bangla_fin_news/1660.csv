Serial,Title,Date,Author,News
1660,বাংলাদেশের অর্থনৈতিক অগ্রগতি দেখার মতো জাপান রাষ্ট্রদূত,2021-02-03,ইত্তেফাক অনলাইন ডেস্ক,বাংলাদেশের অর্থনৈতিক অগ্রগতির প্রশংসা করে জাপানরাষ্ট্রদূত নাওকি ইতো বলেন সম্প্রতি বাংলাদেশের অর্থনৈতিক অগ্রগতি দেখার মতো। এর বিকাশে জাপান সবসময় বাংলাদেশের পাশে থাকবে।বুধবার ৩ ফেব্রুয়ারি রাজধানীর ইস্কাটন গার্ডেনের প্রবাসী কল্যাণ ভবনের বিজয় একাত্তর অডিটোরিয়াম হলে নিরাপদ খাদ্য কর্তৃপক্ষ ও জাপান ইন্টারন্যাশনাল কোঅপারেশন এজেন্সি জাইকার সাথে এক চুক্তিস্বাক্ষর অনুষ্ঠানে জাপান রাষ্ট্রদূত এসব কথা বলেন।  নিরাপদ খাদ্য কর্তৃপক্ষ খাদ্য নিরাপত্তায় কারিগরি সহায়তার জন্য জাপান ইন্টারন্যাশনাল কোঅপারেশন এজেন্সি জাইকার সাথে চুক্তি অনুষ্ঠানে আরও উপস্থিত ছিলেন খাদ্যমন্ত্রী সাধন চন্দ্র মজুমদার।তিনি বলেন জাপান বাংলাদেশের অকৃত্রিম বন্ধু। দেশটি বাংলাদেশের উন্নয়নের বড় অংশীদার। জাপানের সঙ্গে বাংলাদেশের বন্ধুত্বপূর্ণ বাণিজ্যিক ও অর্থনৈতিক সম্পর্ক দীর্ঘদিনের। এরই ধারাবাহিকতায় নিরাপদ খাদ্যের ক্ষেত্রে জাপান আমাদের কারিগরি সহায়তা দেবে।  চুক্তিস্বাক্ষর এ অনুষ্ঠানে আরও উপস্থিত ছিলেন খাদ্য মন্ত্রণালয়ের সচিব ড. মোসাম্মৎ নাজমানারা খানূম ইআরডির অতিরিক্ত সচিব ড. শাহিদা আকতার। অনুষ্ঠানের রেকর্ড অব ডিসকাশনে স্বাক্ষর করেন বাংলাদেশ নিরাপদ খাদ্য কর্তৃপক্ষের পক্ষে চেয়ারম্যান মো. আব্দুল কাইউম এবং জাইকার প্রতিনিধি মি. ইয়োহু হাইকাওয়া।ইত্তেফাকএসসিএসএমএএম