Serial,Title,Date,Author,News
6440,বড় লেনদেনে কমিশন কমাচ্ছে সিএসই,2015-04-22,ইত্তেফাক রিপোর্ট,ব্লক মার্কেটের শেয়ার লেনদেনে কমিশন চার্জ কমিয়েছে চট্টগ্রাম স্টক এক্সচেঞ্জ সিএসই। এক দিনে ৫০ লাখ টাকা বা এর বেশি লেনদেনের ক্ষেত্রে প্রতি হাজার টাকার লেনদেনে লাগা চার্জ বা কমিশন ফি ৬ পয়সায় নামিয়ে আনা হয়েছে। আগামী ২ মে থেকে এ সিদ্ধান্ত কার্যকর হবে। বর্তমানে ব্লক মার্কেটে ৫০ লাখ টাকার বা এর বেশি লেনদেনের ক্ষেত্রে ঢাকা স্টক এক্সচেঞ্জে ডিএসই প্রতি হাজারে ১২ দশমিক ৫ পয়সা হারে কমিশন নেয়া হয়। জানা গেছেবড় বিনিয়োগকারীদের লেনদেনে আগ্রহী করতে সিএসইর পক্ষ থেকে কমিশন চার্জ কমানোর সিদ্ধান্ত নেয়া হয়েছে। এ দিকে স্বয়ংক্রিয় ব্যবস্থায় শেয়ার কেনাবেচায় লটবিহীন পদ্ধতি প্রচলনের পর সিএসই কর্তৃপক্ষ হাওলা চার্জ প্রত্যাহার করে নিয়েছে। অবশ্য পরে তা পুনর্বহাল করলেও কমিয়ে দেয়া হয়েছে লাগা চার্জ। সিএসইতে বর্তমানে ৫ কোটি টাকার পর্যন্ত লেনদেনের ক্ষেত্রে শতকরা ১ দশমিক ৮ পয়সা ৫ কোটি থেকে ১০ কোটি টাকার লেনদেনের ক্ষেত্রে ১ দশমিক ৫ পয়সা এবং ১০ কোটি টাকার বেশি লেনদেনের ক্ষেত্রে শতকরা ১ দশমিক ৩ পয়সা হারে লাগা চার্জ দিতে হয়।