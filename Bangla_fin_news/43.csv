Serial,Title,Date,Author,News
43,সরকারি চাকরিজীবীদের দৈনিক ভ্রমণ ও বদলিজনিত ভাতা পুনর্নির্ধারিত,2022-07-19,ইত্তেফাক রিপোর্ট,সরকারি চাকরিজীবীদের দৈনিক ভ্রমণ ও বদলিজনিত ভাতা কিছুটা সংশোধন করে তা পুনর্র্নির্ধারণ করা হয়েছে। সম্প্রতি অর্থ মন্ত্রণালয়ের প্রবিধি বিভাগ থেকে এসংক্রান্ত একটি প্রজ্ঞাপন জারি করা হয়েছে। নতুন ভাতা আগামী অক্টোবর থেকে কার্যকর হবে। সরকারি চাকরিজীবীরা এক জেলা থেকে অন্য জেলায় বদলি হলে কিংবা সরকারি কাজে এক স্থান থেকে অন্য স্থানে যাতায়াত করলে নির্ধারিত হারে ভাতা পান।গ্রেড১ সচিব পদমর্যাদার কর্মকর্তা থেকে সর্বনিম্ন ২০তম গ্রেডের কর্মচারীরা যার যার বেতন স্কেল অনুযায়ী এসব ভাতা পান। এক জন সচিবের দৈনিক ভাতা সর্বোচ্চ ১ হাজার ৪০০ টাকা এবং এক জন কর্মচারীর সর্বনিম্ন ভাতা ৩৫০ টাকা ছিল। এবার সংশোধন করে এই ২০টি গ্রেডের কর্মচারীদের চারটি শ্রেণি করা হয়েছে। আগে ১১তম থেকে ১৬তম গ্রেডের চাকরিজীবীদের ভাতা ছিল ৩৫০ টাকা। এখন তা বাড়িয়ে করা হয় ৪৯০ টাকা।এছাড়া ১৭তম থেকে ২০তম গ্রেডের ভাতা ৩০০ টাকা থেকে বাড়িয়ে ৪০০ টাকা করা হয়েছে। অর্থ বিভাগের এক কর্মকর্তা বলেন সরকারি চাকরিজীবীদের ভ্রমণ ভাতা ও বদলিজনিত ভাতা আগে ম্যানুয়াল বা প্রচলিত নিয়মে হিসাব করা হতো। এখন থেকে ঐসব ভাতা স্বয়ংক্রিয় ব্যবস্থায় হিসাব করা হবে। ফলে এ খাতে অপচয় কমবে ও স্বচ্ছতা নিশ্চিত হবে।বদলিজনিত ভ্রমণের ক্ষেত্রে পরিবারের সদস্যসহ চার জনের ভ্রমণ ভাতা পাওয়া যাবে। শ্রেণি অনুযায়ী এ ভাতা পাওয়া যাবে ৬০০ থেকে ৩ হাজার টাকা পর্যন্ত। প্রজ্ঞাপনে বলা হয়েছে সারা দেশের জন্য একই হার হবে।