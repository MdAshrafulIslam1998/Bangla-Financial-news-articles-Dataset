Serial,Title,Date,Author,News
2543,বাংলাদেশের পর্যটন শিল্পে বিনিয়োগ করবে তুরস্ক অর্থমন্ত্রী,2019-11-21,ইত্তেফাক রিপোর্ট,তুরস্কের সংস্কৃতি ও পর্যটন বিষয়ক মন্ত্রী আগামী বছরের প্রথম দিকে বাংলাদেশ সফরের আশা ব্যক্ত করেছেন। তিনি আশ্বস্ত করেছেন যে তুরস্ক বাংলাদেশের পর্যটন শিল্পে বিনিয়োগ করবেন। পর্যটন শিল্পে বিনিয়োগের লক্ষ্যে কক্সবাজার সফর করবেন এবং প্রধানমন্ত্রীর সাথেও সাক্ষাতের বিষয়ে আগ্রহ প্রকাশ করেছেন। অর্থমন্ত্রী আ হ ম মুস্তফা কামাল বুধবার তুরস্কের আঙ্কারায় দেশটির সংস্কৃতি ও পর্যটন বিষয়ক মন্ত্রী মেহমেত নুরী এরসয় এর সাথে সৌজন্য করে এসব কথা বলেন। অর্থ মন্ত্রণালয়ের এক সংবাদ বিজ্ঞপ্তিতে এ তথ্য জানানো হয়েছে। এ সময় উপস্থিত ছিলেন তুরস্কে নিযুক্ত বাংলাদেশের রাষ্ট্রদূত এম আল্লামা সিদ্দিকী এবং অর্থনৈতিক সম্পর্ক বিভাগের ইআরডি সচিব মনোয়ার আহমেদ।বৈঠকে মেহমেত নুরী এরসয় জানিয়েছেন তিনি তুরস্কের বিনিয়োগকারীদের বাংলাদেশে পাঠাবেন। বিশেষ করে কৃষি শিল্প এসএমইতে তিনি আগ্রহ ব্যক্ত করে বলেন বাংলাদেশের অগ্রগতি সত্যই প্রশংসার যোগ্য। বাংলাদেশ একটি উদীয়মান অর্থনৈতিক তারকা। দুই দেশের বাণিজ্য পরিসর আরো বৃদ্ধি করতে আমাদের প্রচেষ্টা থাকবে। এসময় অর্থমন্ত্রী বলেন তুরস্ক শিল্প সমৃদ্ধ একটি দেশ ওইসিডি জি২০র মতো সংগঠনের প্রতিষ্ঠাকালীন সদস্য। আর আমরা শিল্প সমৃদ্ধ হওয়ার পথে হাঁটছি জি২০র সদস্য হওয়ার স্বপ্ন দেখছি। তিনি বলেন দক্ষিণ এশিয়ার দেশগুলোর মধ্যে সবচেয়ে ভালো বিনিয়োগবান্ধব পরিবেশ এবং অত্যন্ত আকর্ষণীয় প্রণোদনার সুযোগ গ্রহণের মাধ্যমে অধিক হারে মুনাফার সুযোগ রয়েছে বাংলাদেশে। সুযোগ রয়েছে তরুণ ও বর্ধমান জনসংখ্যার সুবিধা নেওয়ার। বাংলাদেশের ভৌগলিক অবস্থান দেশটিকে আঞ্চলিক যোগাযোগ বিদেশি বিনিয়োগ এবং গ্লোবাল আউটসোর্সিংয়ের একটি কেন্দ্রে পরিণত করেছে।সভায় বাংলাদেশ ও তুরস্কের মধ্যে বাণিজ্য বিনিয়োগ ও অর্থনৈতিক সাহায্য সংশ্লিষ্ট যৌথ ইশতেহার স্বাক্ষরিত হয়। বাংলাদেশের পক্ষে অর্থমন্ত্রী আ হ ম মুস্তফা কামাল এবং তুরস্কের পক্ষে স্বাক্ষর করেন সংস্কৃতি ও পর্যটন বিষয়ক মন্ত্রী মেহমেত নুরী এরসয়।ইত্তেফাকজেডএইচডি