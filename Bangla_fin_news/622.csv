Serial,Title,Date,Author,News
622,নতুন ঠিকানায় পর্দা উঠলো আন্তর্জাতিক বাণিজ্য মেলার,2022-01-01,ইত্তেফাক অনলাইন ডেস্ক,পূর্বাচলে শুরু হয়েছে মাসব্যাপী ২৬তম ঢাকা আন্তর্জাতিক বাণিজ্য মেলা। আজ শনিবার ১ জানুয়ারি সকাল সাড়ে ১০টার দিকে প্রধানমন্ত্রী শেখ হাসিনা মেলার উদ্বোধন করেন। গণভবন থেকে ভিডিও কনফারেন্সের মাধ্যমে তিনি অনুষ্ঠানে যুক্ত ছিলেন। এবারই প্রথমবারের মতো স্থায়ী কমপ্লেক্সে এ মেলার আয়োজন করা হয়েছে। আয়োজকরা জানান মাসব্যাপী এই মেলা সকাল ১০টা থেকে শুরু হয়ে চলবে রাত ৯টা পর্যন্ত। তবে সাপ্তাহিক ছুটির দিনে এটি রাত ১০টা পর্যন্ত চলবে। মেলার প্রবেশমূল্য প্রাপ্তবয়স্কদের জন্য ৪০ টাকা শিশুদের জন্য ২০ টাকা নির্ধারণ করা হয়েছে। বাণিজ্য মেলায় অংশ নেওয়া দেশিবিদেশি বিভিন্ন প্রতিষ্ঠানকে বিভিন্ন ক্যাটাগরির মোট ২৩টি প্যাভিলিয়ন ২৭টি মিনি প্যাভিলিয়ন ১৬২টি স্টল ও ১৫টি ফুড স্টল বরাদ্দ দেওয়া হয়েছে। অত্যাধুনিক সুযোগসুবিধাসহ শীতাতপ নিয়ন্ত্রিত এক্সিবিশন সেন্টারের ১৪ হাজার ৩৬৬ বর্গমিটার প্রায় ১৫৫০০০ বর্গফুট আয়তনের দুটি হলে হলএ ও হলবি এসব স্টল বরাদ্দ দেওয়া হয়। মেলা কমপ্লেক্সের বাইরে সম্মুখ ও পেছনে প্যাভিলিয়ন মিনি প্যাভিলিয়ন ও ফুড স্টল নির্মাণ করা হয়েছে। এবারে মেলা দেখতে শেরে বাংলা নগরের পুরনো ঠিকানা থেকে ২৫ কিলোমিটার দূরে বাণিজ্য মেলার নতুন ও স্থায়ী ঠিকানা রাজউকের নতুন শহর পূর্বাচলে ২০ একর জমির উপর নির্মিত বঙ্গবন্ধু বাংলাদেশচায়না ফ্রেন্ডশিপ এক্সিবিশন সেন্টারে যেতে হবে। রূপগঞ্জ ও কালিগঞ্জ উপজেলায় গড়ে উঠছে পূর্বাচল উপশহর। পূর্বাচলের কাঞ্চন ব্রিজের কাছে ৪ নম্বর সেক্টরে নির্মাণ করা হয়েছে ঢাকা বাণিজ্য মেলার স্থায়ী এ প্রদর্শনী কেন্দ্র। মেলায় অংশ নিয়েছে দেশিবিদেশি বিভিন্ন প্রতিষ্ঠান। বিদেশি প্রতিষ্ঠানের মধ্যে রয়েছে ভারত চীন তুরস্ক থাইল্যান্ড দক্ষিণ কোরিয়াসহ আরও কয়েকটি দেশের কোম্পানি।