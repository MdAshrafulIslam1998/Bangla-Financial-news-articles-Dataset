Serial,Title,Date,Author,News
3874,লয়েডস কোঅপারেটিভের ব্যাংক অ্যাকাউন্ট জব্দ,2017-10-23,রেজাউল হক কৌশিক,বেশি মুনাফার টোপ দিয়ে গ্রাহকদের কাছ থেকে অর্থ হাতিয়ে নেয়ার অভিযোগে লয়েডস কমার্স অ্যান্ড ইনভেস্টমেন্ট কোঅপারেটিভ সোসাইটির সঙ্গে সম্পৃক্ত ৯ জনের ব্যাংক অ্যাকাউন্ট জব্দ করেছে বাংলাদেশ ব্যাংক। এসব ব্যক্তিদের নামে কোনো অ্যাকাউন্ট পরিচালিত হলে আগামী ৭ দিনের মধ্যে তা জানাতে বলা হয়েছে।  বাংলাদেশ ব্যাংকের আর্থিক গোয়েন্দা ইউনিট বিএফআইইউ মানি লন্ডারিং প্রতিরোধ আইনের ক্ষমতা বলে সম্প্রতি এ নির্দেশনা দিয়েছে। চিঠিতে বলা হয়েছে লয়েডস কমার্সের ব্যবস্থাপনা কমিটির সভাপতি সৈয়দ আনোয়ারুল হাসিব তার বোন ও সহসভাপতি আমিনুন আরা বেগম সহসভাপতি এইচ এম নূরুল হক সদস্য মো. সিরাজুল ইসলাম আব্দুল আজিজ ফারহানা সাদিক আমেনা জাহান বীথি শেখ নওরোজহ আহমেদ ও নাজহমুল হায়দার এবং এদের পরিবারের কোনো সদস্যের নামে অ্যাকাউন্ট থাকলে এর লেনদেন ৩০ দিনের জন্য স্থগিত রাখতে হবে।  জানা গেছে প্রতিষ্ঠানটি প্রায় ২ হাজার গ্রাহকের কাছ থেকে শত কোটি টাকা নিয়ে এখন উধাও। প্রতিষ্ঠানটির উপদেষ্টা খান মো. ফিরোজ কবির। তিনি চার্টার্ড ক্রেডিট কোঅপারেটিভ নামের আরেকটি প্রতিষ্ঠানের এমডি। বিভিন্ন গ্রাহক থেকে ১৩৫ কোটি টাকা হাতিয়ে নেয়ার অভিযোগে দায়ের করা বিভিন্ন প্রতারণার মামলায় তিনি এখন জেলে আছেন।  ইত্তেফাকএএম।