Serial,Title,Date,Author,News
2426,ব্যাংকগুলোকে সেবার মূল্যতালিকা প্রদর্শনের নির্দেশ,2020-01-29,ইত্তেফাক রিপোর্ট,এখন থেকে দেশের সব ব্যাংকের প্রধান কার্যালয় ও শাখাগুলোতে সেবা দেওয়ার মূল্যতালিকা শিডিউল অব চার্জেস প্রদর্শন করতে হবে। গতকাল কেন্দ্রীয় ব্যাংকের ব্যাংকিং প্রবিধি ও নীতি বিভাগ থেকে এ সংক্রান্ত একটি প্রজ্ঞাপন জারি করে দেশে কার্যরত ব্যাংকগুলোর ব্যবস্থাপনা পরিচালক বা প্রধান নির্বাহী কর্মকর্তার কাছে পাঠানো হয়।প্রজ্ঞাপনে বলা হয়েছে কেন্দ্রীয় ব্যাংকের নির্দেশনা অনুযায়ী শিডিউল অব চার্জেসের পূর্ণ তালিকা স্ব স্ব ব্যাংকের প্রধান কার্যালয় ও শাখাগুলোর দর্শনীয় স্থানে প্রদর্শন এবং ওয়েবসাইটে প্রকাশ করার বাধ্যবাধকতা রয়েছে। এই প্রজ্ঞাপনের মাধ্যমে ব্যাংকিং খাতে আমানত বৃদ্ধি এবং ক্ষুদ্র আমানতকারীদের ব্যাংকমুখী করার লক্ষ্যে সঞ্চয়ী ও চলতি আমানত হিসাবের বিপরীতে হিসাব পরিচালনা ফি হ্রাস করা হয়েছে।আরও পড়ুন ...৩৪ ও ৩৫ বিসিএসে সুপারিশপ্রাপ্ত ২৭ জনকে নিয়োগ দিতে হাইকোর্টের নির্দেশব্যাংকের বিদ্যমান গ্রাহকসহ সম্ভাব্য গ্রাহকদের জানাতে বিভিন্ন হিসাব পরিচালনার জন্য হিসাব পরিচালনার ফি সংক্রান্ত তথ্য ব্যাংকের প্রধান কার্যালয় সব শাখা উপশাখা ও এজেন্ট ব্যাংকিং আউটলেটগুলোতে নোটিশ বোর্ডে প্রদর্শন এবং নির্দিষ্ট ওয়েবসাইটে প্রকাশ নিশ্চিত করার পরামর্শ দিয়েছে বাংলাদেশ ব্যাংক। এ নির্দেশনা অবিলম্বে কার্যকর করতে বলা হয়েছে।ইত্তেফাকএসি