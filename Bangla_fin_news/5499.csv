Serial,Title,Date,Author,News
5499,বিনিয়োগের বড় বাধা ব্যাংক ঋণের উচ্চ সুদ অর্থমন্ত্রী,2015-12-20,ইত্তেফাক রিপোর্ট,ঋণের উচ্চ সুদকে বিনিয়োগের বড় বাধা হিসেবে চিহ্নিত করেছেন অর্থমন্ত্রী আবুল মাল আবদুল মুহিত। এ জন্য ব্যাংকগুলোকে সুদের হার কমিয়ে ক্ষুদ্র ও মাঝারি উদ্যোক্তাদের পাশে দাঁড়ানোর আহ্বান জানিয়েছেন তিনি।  রবিবার ইন্টারন্যাশনাল বিজনেস ফোরাম বাংলাদেশ আইবিএফবি আয়োজিত সফল ক্ষুদ্র উদ্যোক্তাদের সম্মাননা প্রদান অনুষ্ঠানে প্রধান অতিথির বক্তব্যে তিনি এই আহ্বান জানান। অর্থমন্ত্রী বলেন আমাদের দেশে বিনিয়োগের বড় বাধা হচ্ছে ঋণের সুদ হার। ব্যাংকগুলো নিজেরাই সুদ হার নির্ধারণ করে থাকে। তারা ব্যাংক এসএমইকে সেইভাবে সহায়তা করে না।  কেন্দ্রীয় ব্যাংকের সর্বশেষ তথ্য অনুযায়ী গত অক্টোবর শেষে ব্যাংক খাতে ঋণের গড় সুদ হার দাঁড়ায় ১১ দশমিক ৩৫ শতাংশ। উদ্যোক্তারা অনেকদিন ধরেই সুদের হার কমিয়ে এক অংকের ঘরে নামিয়ে আনার দাবি জানিয়ে আসছেন। মুহিত আক্ষেপ করে আসছেন বিনিয়োগে খরা নিয়ে।  অর্থনীতিতে ক্ষুদ্র ও মাঝারি উদ্যোক্তাদের অবদানের প্রসঙ্গ তুলে অর্থমন্ত্রী বলেন শিল্পোত্পাদনের প্রায় ৯৩ থেকে ৯৫ ভাগই হচ্ছে এসব উদ্যোক্তাদের মাধ্যমে। এজন্য আমি তাদেরকে ব্যাংকগুলোকে বলব এসএমই খাতকে সহায়তা করতে সেইভাবে সুদ হার নির্ধারণ করতে।