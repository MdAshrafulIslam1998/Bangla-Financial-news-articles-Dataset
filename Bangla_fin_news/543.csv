Serial,Title,Date,Author,News
543,ব্যবসা টেকসই করতে সেবা দেবে এন্টারপ্রাইজ ৩৬০ লিমিটেড,2022-01-23,ইত্তেফাক অনলাইন ডেস্ক,ব্যবসাকে টেকসই করার লক্ষ্যে এই ৩পি মডেল মাথায় রেখে ব্যবসা প্রতিষ্ঠানকে পরামর্শ সেবা ও প্রযুক্তিগত সহায়তা দিতে প্রতিষ্ঠিত হয়েছে এন্টারপ্রাইজ ৩৬০ লিমিটেড। এই প্রতিষ্ঠানটি একই সাথে বিজনেস ইনকিউবেশন এবং এক্সিলারেশন সেন্টার হিসেবে ক্ষুদ্র মাঝারি ও বৃহৎ ব্যবসায় প্রতিষ্ঠানগুলোর পাশাপাশি স্টার্টআপ প্রতিষ্ঠানগুলোকে কৌশলগত পরিচালনগত ও প্রায়োগিক সক্ষমতা বৃদ্ধিতে সহায়তা করবে। মানুষ ও পরিবেশ ধ্বংস করে ব্যবসাকে টেকসই করা সম্ভব নয়। কারণ মনুষ্য বিহীন অথবা বসবাস অযোগ্য পৃথিবীতে ব্যবসায় পরিচালনা অবাস্তব। আবার মুনাফা না থাকলেও ব্যবসায় টিকে থাকতে পারে না। আর এই কারণেই ৩পি মডেলকে টেকসই ব্যবসায়িক মডেল হিসেবে অভিহিত করা হয় যেখানে পিপল প্ল্যানেট এবং প্রফিট জাস্টিফাড কে সমান প্রধান্য দিতে হয়। উদ্বোধনী অনুষ্ঠান ও সংবাদ সম্মেলনে এই কথাগুলো বলছিলেন এন্টারপ্রাইজ ৩৬০ লিমিটেডের চেয়ারম্যান মোহাম্মদ আমান উল্লাহ আমান। প্রতিষ্ঠানটির ম্যানেজিং ডিরেক্টর জনাব মামুন হোসেন মনে করেন যে চতুর্থ শিল্পবিপ্লবের এই যুগে বৈদেশিক প্রতিযোগিতায় টিকে থাকতে হলে বাংলাদেশের প্রতিষ্ঠানগুলোর পরিচালনগত দক্ষতা এবং প্রযুক্তিগত সক্ষমতা বাড়ানোর কোন বিকল্প নেই। এন্টারপ্রাইজ ৩৬০ দেশের ব্যবসা প্রতিষ্ঠানগুলোর সক্ষমতা বৃদ্ধি ও উৎপাদনশীলতা বাড়ানোর লক্ষ্যে এন্টারপ্রাইজ অটোমেশন ডাটা ম্যানেজমেন্ট এবং ইআরপি বাস্তবায়নের উপর জোর দেবে যা প্রতিষ্ঠানের অযাচিত ব্যয় নিয়ন্ত্রণ করে মুনাফা বৃদ্ধিতে অবদান রাখবে। মোটকথা এন্টারপ্রাইজ ৩৬০ একই ছাতার নিচে ব্যবসা প্রতিষ্ঠানের যাবতীয় সমস্যার টেকসই সমাধান প্রদানে কাজ করবে। পাশাপাশি প্রতিষ্ঠানটি বাংলাদেশের নাগরিকদের জন্য কাজের নতুন নতুন ক্ষেত্র তৈরিতে অবদান রাখবে। উদ্বোধনী অনুষ্ঠানে আরো বক্তব্য রাখেন প্রতিষ্ঠানটির ডেপুটি ম্যানেজিং ডিরেক্টর প্রকৌশলী মোঃ মনির হোসেন খান সহ অন্যান্য পরিচালকবৃন্দ।