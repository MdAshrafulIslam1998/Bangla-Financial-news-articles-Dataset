Serial,Title,Date,Author,News
5152,অ্যারামেক্সের সঙ্গে বিক্রয় ডট কমের ডেলিভারি চুক্তি স্বাক্ষর,2016-05-24,অনলাইন ডেস্ক,বাংলাদেশের সবচেয়ে বড় মার্কেটপ্লেস বিক্রয় ডট কম ক্রেতা ও বিক্রেতার মধ্যে একটি নিরাপদ এবং সুরক্ষিত লেনদেন নিশ্চিত করতে বিশ্বখ্যাত লজিস্টিক কোম্পানি অ্যারামেক্স ঢাকা লিমিটেডের সঙ্গে একটি চুক্তি স্বাক্ষর করেছে। এর ফলে গ্রাহকরা বিক্রয় ডট কম থেকে নির্ধারিত পণ্যের ডেলিভারি সুবিধা নিজেদের ঠিকানায় ঝামেলাহীনভাবে উপভোগ করতে পারবেন।  গত সপ্তাহে ঢাকায় অ্যারামেক্সের কার্যালয়ে বিক্রয় ডট কমের ম্যানেজিং ডিরেক্টর মার্টিন ম্যাল্মস্ট্রোম এবং অ্যারামেক্সএর কান্ট্রি ম্যানেজার সামান গুনাওয়ারদেনা এ চুক্তি স্বাক্ষর করেন। অ্যারামেক্স বিশ্বের শীর্ষ লজিস্টিক ও পরিবহন সেবাদাতা কোম্পানি। এটি ১৯৮২ সালে এক্সপ্রেস অপারেটর হিসেবে প্রতিষ্ঠিত হয়। ইনোভেটিভ মাল্টিপ্রোডাক্ট এবং দ্রুততর কাস্টমাইজ্ড সেবা প্রদানের জন্য অ্যারামেক্স বহুল পরিচিত। বিশ্বের ৬০ টিরও বেশি দেশে অ্যারামেক্সের ১৬ হাজারেরও বেশি কর্মী খুচরা ও হোল সেল গ্রাহকদের লজিস্টিক ও পরিবহন সেবা দিয়ে আসছে।  বিক্রয় ডট কমএর মার্কেটিং ডিরেক্টর মিশা আলী বলেন ব্যবসায় কার্যক্রম বিস্তৃতির অংশ হিসেবে আমরা গ্রাহকদের ডেলিভারি সেবার চাহিদা পূরণ করতে অ্যারামেক্সকে দীর্ঘ সময়ের জন্য সহযোগি হিসেবে পেয়ে আনন্দিত এবং এই পার্টনারশিপ আমাদের ব্যবসায় কার্যক্রম বাড়াতে সহায়ক হবে। এই খাতে অ্যারামেক্সের দক্ষতা অদ্বিতীয়। বাংলাদেশের সবচেয়ে বড় মার্কেটপ্লেস বিক্রয় ডট কম বিশ্বের বৃহত্তম লজিস্টিক কোম্পানি অ্যারামেক্সের পার্টনার হওয়াটা একেবারেই স্বাভাবিক। আমরা আমাদের এই নতুন সহযোগির সাথে একটি ফলপ্রসূ ও সমৃদ্ধ সম্পর্কের প্রত্যাশা করছি।