Serial,Title,Date,Author,News
3912,তৈরি পোশাক কারখানা গ্রিন ফ্যাক্টরিতে রূপান্তরিত হচ্ছে বাণিজ্যমন্ত্রী,2017-10-01,অনলাইন ডেস্ক,বাণিজ্যমন্ত্রী তোফায়েল আহমেদ বলেছেন বাংলাদেশ ২০২১ সালের মধ্যে ৫০ মিলিয়ন মার্কিন ডলার মূল্যের তৈরি পোশাক রফতানির জন্য আন্তরিকতার সাথে কাজ করে যাচ্ছে।  শনিবার রাতে ঢাকায় হোটেল রেডিসন ব্লুতে ইন্টারন্যাশনাল ফাইনান্স করপোরেশন আইএফসি আয়োজিত টুওয়ার্ডস সাসটেইনেবল টেক্সটাইল শীর্ষক অনুষ্ঠানে প্রধান অতিথির বক্তৃতায় তিনি এ কথা বলেন।  তোফায়েল আহমেদ বলেন দেশের তৈরি পোশাক কারখানাগুলোকে গ্রিন ফ্যাক্টরিতে রূপান্তর করা হচ্ছে। বেশকিছু কারখানা ইতোমধ্যে রূপান্তরিত করা হয়েছে।  তিনি বলেন গ্রিন ফ্যাক্টরি নির্মানের জন্য সরকার ব্যবসায়ীদের আর্থিক সহায়তা দিয়ে যাচ্ছে। এক্ষেত্রে ট্যাক্স ৩৫ ভাগ থেকে কমিয়ে ১০ ভাগ নির্ধারণ করা হয়েছে। দেশে মোট ২০৮টি তৈরী পোশাক কারাখানাকে পর্যায়ক্রমে গ্রিন ফ্যাক্টরি করা হবে।  বাণিজ্যমন্ত্রী বলেন অপ্রত্যাশিত রানা প্লাজা দুর্ঘটনার পর দেশের তৈরী পোশাক কালখানাগুলোকে নিরাপদ ও কর্মবান্ধব করা হয়েছে। এছাড়া নিরাপদ বিল্ডিং ও ফায়ার সেফটিও নিশ্চিত করা হয়েছে। ইত্তেফাকএএম।