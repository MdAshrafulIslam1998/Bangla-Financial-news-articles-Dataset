Serial,Title,Date,Author,News
3334,যুক্তরাষ্ট্র থেকে আরো বেশি তুলা আমদানি করতে চায় বাংলাদেশ,2018-08-14,ইত্তেফাক রিপোর্ট,বিশ্বের অন্যতম তুলা উৎপাদনকারী দেশ যুক্তরাষ্ট্র থেকে আরো বেশি পরিমাণে তুলা কিনতে চায় বাংলাদেশ। এ আমদানি প্রক্রিয়া সহজ করতে বিদ্যমান আইনের সংশোধন করার আহ্বান জানিয়েছেন বাংলাদেশের উদ্যোক্তারা। ঢাকা সফররত মার্কিন কংগ্রেস সদস্য জিম বেটস এর সঙ্গে গতকাল সোমবার আয়োজিত এক সভায় ব্যবসায়ী নেতৃবৃন্দ এ আগ্রহের কথা বলেন।  রাজধানীর মতিঝিলে ফেডারেশন ভবনে আয়োজিত ওই সভায় ব্যবসায়ীদের শীর্ষ সংগঠন এফসিসিআইয়ের সভাপতি সফিউল ইসলাম মহিউদ্দিন ছাড়াও গার্মেন্টস খাতের উদ্যোক্তারা উপস্থিত ছিলেন।  সভায় যুক্তরাষ্ট্রে বাংলাদেশি তৈরি পোশাক রপ্তানির ক্ষেত্রে প্রদত্ত জিএসপি সুবিধা এবং যুক্তরাষ্ট্রে বাংলাদেশের বিভিন্ন পণ্য রপ্তানির ক্ষেত্রে শুল্কমুক্ত ও কোটামুক্ত সুবিধা নিয়েও আলোচনা করা হয়। এফবিসিসিআই সহসভাপতি মুনতাকিম আশরাফ এবং বিজিএমইএর সাবেক সভাপতি আতিকুল ইসলাম আলোচনায় অংশ নেন।  ইত্তেফাকমোস্তাফিজ