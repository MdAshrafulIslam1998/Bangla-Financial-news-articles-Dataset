Serial,Title,Date,Author,News
3658,‘নির্বাচনী বছরে ঋণ বিতরণে সতর্ক হোন’,2018-01-28,অনলাইন ডেস্ক,২০১৮ সাল নির্বাচনী বছর হওয়ায় কালো টাকার ছড়াছড়ি হতে পারে বলে আশঙ্কা প্রকাশ করে অর্থমন্ত্রী আবুল মাল আব্দুল মুহিত ব্যাংক ও নিয়ন্ত্রক সংস্থাকে এ বছর ঋণ বিতরণের ক্ষেত্রে সতর্ক থাকার পরামর্শ দিয়েছেন।  তিনি বলেন ব্যাংকের ক্ষেত্রে ঋণ ও আমানতের অনুপাত একটি গুরুত্বপূর্ণ বিষয়। বাংলাদেশে এই অনুপাত সাধারণ মাত্রার চেয়ে উচুঁতে আছে এটা নিয়ন্ত্রণ করা দরকার। এটা দেখে বাংলাদেশ ব্যাংক। এবার তাদের বিশেষভাবে নজর দিতে হবে কারণ আপনারা সবাই জানেন এবছর নির্বাচনী বছর। এবছর বাজারে টাকা পয়সা বেশি আসবেকালো টাকার যথেষ্ট ছড়াছড়ি হতে পারে। তাই সাবধনতা অবলম্বন করতে হবে।  আজ রবিবার রাজধানীর ওসমানী স্মৃতি মিলনায়তনে রূপালী ব্যাংকের ব্যবসায়িক সম্মেলনে প্রধান অতিথির বক্তব্যে তিনি এই সতর্কবার্তা দেন।  রূপালী ব্যাংকের ব্যবস্থাপনা পরিচালক ও প্রধান নির্বাহী মো. আতাউর রহমানের সভাপতিত্বে অনুষ্ঠানে অর্থ ও পরিকল্পনা প্রতিমন্ত্রী এম এ মান্নান অর্থ মন্ত্রণালয়ের ব্যাংক ও আর্থিক প্রতিষ্ঠান বিভাগের সিনিয়র সচিব মো. ইউনুসুর রহমান রূপালী ব্যাংকের পরিচালনা পর্যদের চেয়ারম্যান মনজুর হোসেন ব্যাংক ও আর্থিক প্রতিষ্ঠান বিভাগের অতিরিক্ত সচিব অরিজিৎ চৌধুরী বাংলাদেশ ব্যাংকের নির্বাহী পরিচালক এস এম রবিউল হাসান প্রমূখ বক্তব্য রাখেন।  ইত্তেফাককেকে