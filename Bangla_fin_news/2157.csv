Serial,Title,Date,Author,News
2157,বাজেটের দিন শেয়ারবাজারে নামমাত্র উত্থান,2020-06-12,ইত্তেফাক রিপোর্ট,সপ্তাহের শেষ কার্যদিবস ও ২০২০২১ অর্থবছরের বাজেট প্রস্তাবনার দিন গতকাল বৃহস্পতি নামমাত্র উত্থানে শেষ হয়েছে শেয়ারবাজারের লেনদেন। গতকাল উভয় শেয়ারবাজারের প্রধান প্রধান সূচক বেড়েছে।তবে টাকার পরিমাণে লেনদেন আগের দিন থেকে কমেছে। আর লেনদেনে অংশ নেওয়া প্রতিষ্ঠানগুলোর বেশিরভাগেরই শেয়ার ও ইউনিট দর অপরিবর্তিত রয়েছে। ঢাকা ও চট্টগ্রাম স্টক এক্সচেঞ্জ ডিএসই ও সিএসই সূত্রে এ তথ্য জানা গেছে।গতকাল দেশের প্রধান শেয়ারবাজার ঢাকা স্টক এক্সচেঞ্জের ডিএসই প্রধান সূচক ডিএসইএক্স শূন্য দশমিক ৫৫ পয়েন্ট বেড়ে দাঁড়িয়েছে ৩ হাজার ৯৬৭ পয়েন্টে। ডিএসইর অপর সূচকগুলোর মধ্যে শরিয়াহ সূচক শূন্য দশমিক ৪৯ পয়েন্ট এবং সিডিএসইটি শূন্য দশমিক ৫৮ পয়েন্ট বেড়ে দাঁড়িয়েছে যথাক্রমে ৯২০ পয়েন্টে ১৩৩২ পয়েন্টে এবং ৭৮৭ পয়েন্টে।গতকাল ডিএসইতে ৫১ কোটি ১০ লাখ টাকার শেয়ার ও ইউনিটের লেনদেন হয়েছে। যা আগের দিন থেকে ৮ কোটি ৩৪ লাখ টাকা কম। আগের দিন লেনদেন হয়েছিল ৫৯ কোটি ৪৪ লাখ টাকার।ডিএসইতে গতকাল ২৮১টি প্রতিষ্ঠানের শেয়ার ও ইউনিট লেনদেন হয়েছে। এসব প্রতিষ্ঠানের মধ্যে শেয়ার দর বেড়েছে ২৮টির বা ১০ শতাংশের শেয়ার দর কমেছে ১৪টির বা ৫ শতাংশের এবং ২৩৯টির বা ৮৫ শতাংশের শেয়ার ও ইউনিট দর অপরিবর্তিত রয়েছ।অপর শেয়ারবাজার চট্টগ্রাম স্টক এক্সচেঞ্জের সিএসই সার্বিক সূচক সিএএসপিআই ৮ পয়েন্ট বেড়ে দাঁড়িয়েছে ১১ হাজার ২৬৭ পয়েন্টে। সিএসইতে গতকাল ১০৪টি প্রতিষ্ঠান লেনদেনে অংশ নিয়েছে। এসব প্রতিষ্ঠানের মধ্যে ১৮টির দর বেড়েছে কমেছে ১৩টির আর ৭৩টির দর অপরিবর্তিত রয়েছে। সিএসইতে ১২ কোটি ৫৪ লাখ টাকার শেয়ার ও ইউনিট লেনদেন হয়েছে।ইত্তেফাকজেডএইচ