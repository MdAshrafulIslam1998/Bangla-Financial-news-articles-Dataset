Serial,Title,Date,Author,News
2125,মহামারীর মধ্যে স্বর্ণের দামে রেকর্ড ভরি ৭০ হাজার,2020-06-22,ইত্তেফাক রিপোর্ট,করোনা ভাইরাসের মহামারীর মধ্যে স্বর্ণের দাম আকাশ চুম্বী হয়ে গেছে। এর আগে কখনো এত বেশি দাম হয়নি। কোন গ্রাহক যদি সবচেয়ে ভাল মানের অর্থাৎ ২২ ক্যারেটের এক ভরি ওজনের সোনার গহনা কিনতে যায় তাকে প্রায় ৭০ হাজার টাকা ব্যয় করতে হবে।আন্তর্জাতিক বাজারে দাম বাড়ার কারণে দেশের বাজারেও দাম বেড়েছে বলে জানিয়েছে বাংলাদেশ জুয়েলার্স সমিতি বাজুস।সমিতির সভাপতি দিলিপ কুমার আগারাওয়ালা ইত্তেফাককে বলেন করোনা ভাইরাসের কারণে সবাই আতঙ্কে আছে। ভবিষ্যতে কী হবে কেউ জানেনা। ব্যবসা বাণিজ্যে মন্দা শেয়ারবাজারে ধ্বস। এমন পরিস্থিতিতে বিনিয়োগ নিরাপদ বিনিয়োগের জায়গাও নেই। স্বর্ণকেই একমাত্র ভরসা মনে করছেন সবাই। এ কারণে বিশ্ববাজারে স্বর্ণের দাম বেড়েছে। তিনি বলেন গত আট বছরের মধ্যে এত বেশি দাম কখনো হয়নি।বাজুস নির্ধারিত নতুন মূল্য তালিকায় দেখা গেছে সবচেয়ে ভাল মানের অর্থাৎ ২২ ক্যারেটের সোনা প্রতি ভরি ১১ দশমিক ৬৬৪ গ্রাম বিক্রি হবে ৬৯ হাজার ৮৬৭ টাকা দরে। সোমবার পর্যন্ত এ মানের সোনার ভরিপ্রতি বিক্রিমূল্য ছিল ৬৪ হাজার ১৫২ টাকা। অর্থাৎ এ মাসের স্বর্ণে প্রতি ভরিতে বাড়ছে ৫ হাজার ৭১৫ টাকা। একবারে এত বেশি টাকা বাড়ার রেকর্ডও এটাই প্রথম।পরবর্তী দাম নির্ধারণ না হওয়া পর্যন্ত ২১ ক্যারেটের সোনা ভরিপ্রতি বিক্রি হবে ৬৬ হাজার ৭১৮ টাকা দরে। এ মানের প্রতি ভরি সোনার বিক্রিমূল্য ছিল ৬১ হাজার ৮১৯ টাকা। অবশ্য ১৮ ক্যারেটের সোনা ভরিপ্রতি দাম তুলনামূলক কম বেড়েছে। ভরিতে এ মানের স্বর্ণের দাম বেড়েছে মাত্র এক হাজার ১১৬ টাকা।মঙ্গলবার থেকে এ মানের স্বর্ণ বিক্রি হবে ৫৭ হাজার ৯৭০ টাকা। সোমবার পর্যন্ত এ মানের সোনার ভরিপ্রতি দাম ছিল ৫৬ হাজার ৮০৩ টাকা। আর সনাতন পদ্ধতির সোনা ভরিপ্রতি বিক্রি হবে ৪৭ হাজার ৫৮৯ টাকায়। ভরিতে এ মানের স্বর্ণের দাম ৩ হাজার ৫৫৮ টাকা বাড়ছে। আগে দাম ছিল ৪৪ হাজার ৩১ টাকা। এদিকে রূপার দাম অপরিবর্তিত রয়েছে। ২১ ক্যাডমিয়ামের প্রতি ভরি রুপার বিক্রিমূল্য ৯৩৩ টাকা।ইত্তেফাকএমআর