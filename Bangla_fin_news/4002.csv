Serial,Title,Date,Author,News
4002,পেঁয়াজের দামের অস্বাভাবিক বৃদ্ধির ব্যাখ্যা চেয়ে সরকারকে লিগ্যাল নোটিশ,2017-08-17,ইত্তেফাক রিপোর্ট,পেঁয়াজের দামের অস্বাভাবিক বৃদ্ধির ব্যাখ্যা চেয়ে সরকারকে লিগ্যাল নোটিশ পাঠিয়েছে ভোক্তা অধিকার সংগঠন কনসাস কনজুমার্স সোসাইটিসচেতন ভোক্তা সমাজ সিসিএস। বৃহস্পতিবার সিসিএস এর পক্ষে রেজিস্ট্রি ডাকযোগে সুপ্রিমকোর্টের আইনজীবী ব্যারিস্টার শিহাব উদ্দিন খান এ নোটিশ পাঠিয়েছেন।  বাণিজ্যসচিব ট্রেডিং কর্পোরেশন অব বাংলাদেশর টিসিবি চেয়ারম্যান ও বাংলাদেশ ট্যারিফ কমিশনর চেয়ারম্যানকে নোটিশ পাওয়ার তিন দিনের মধ্যে পেঁয়াজের মূল্য বৃদ্ধির কারণ ব্যাখ্যা দিতে বলা হয়েছে। না হলে এ বিষয়ে পরবর্তী আইনগত পদক্ষেপ নেয়া হবে বলেও নোটিশে উল্লেখ করা হয়েছে।  নোটিশে বলা হয়েছে চলতি বছরের আগস্ট মাসের প্রথম সপ্তাহ থেকে ভোক্তা সাধারণের নিত্যপ্রয়োজনীয় পণ্য পেঁয়াজের মূল্য অস্বাভাবিকহারে বৃদ্ধি পেয়েছে। ফলে ভোক্তা সাধারণ আর্থিক ক্ষতির শিকার হচ্ছে এবং নিম্ব ও নিম্নধ্যবিত্ত ভোক্তাদের জন্য নিত্যপ্রয়োজনীয় এ পণ্যটি ভোগ করা দুসাধ্য হয়ে পড়েছে।  সরকারের বিপণন সংস্থা টিসিবির মূল্য তালিকা থেকে দেখা যায় ১৩ জুলাই দেশি পেঁয়াজের বিক্রয় মূল্য ছিল প্রতি কেজি ২৮ থেকে ৩২ টাকা আমদানিকৃত পেঁয়াজের মূল্য ২২ থেকে ২৫ টাকা। আর গত ১৩ আগস্ট প্রকাশিত মূল্য তালিকায় দেশি পেঁয়াজের মূল্য প্রতি কেজি ৫০ থেকে ৫৫ টাকা ও আমদানিকৃত পেঁয়াজের মূল্য ৬০ থেকে ৬৫ টাকা তুলে ধরা হয়।  টিসিবির হিসাব অনুযায়ী গত এক মাসে দেশি পেঁয়াজের মূল্য বেড়েছে ১০৮ দশমিক ৩৩ শতাংশ বিদেশি পেঁয়াজের মূল্য বেড়েছে ১২৩ দশমিক ৪০ শতাংশ। এক মাসের পেঁয়াজের গড় মূল্য বেড়েছে ১১২ দশমিক ৯৬ শতাংশ। নোটিশে বলা হয় পেঁয়াজের উৎপাদন এবং আমদানি পর্যাপ্ত রয়েছে। সে কারণে পেয়াজের দাম বাড়ার কোনো যৌক্তিকতা নেই। তাই আসন্ন কোরবানি ঈদকে সামনে রেখে পেঁয়াজের অস্বাভাবিক মূল্য বৃদ্ধি সিন্ডিকেটের কারসাজি বলেই সিসিএস এর কাছে প্রতীয়মান হয়।  ইত্তেফাকসাব্বির