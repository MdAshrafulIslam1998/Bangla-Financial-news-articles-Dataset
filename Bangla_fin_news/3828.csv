Serial,Title,Date,Author,News
3828,নাইজেরিয়া যাচ্ছেন শিল্পমন্ত্রী আমির হোসেন আমু,2017-11-12,অনলাইন ডেস্ক,ডি৮ শিল্পবিষয়ক মন্ত্রীপর্যায়ের ৬ষ্ঠ সম্মেলনে যোগ দিতে আগামীকাল নাইজেরিয়া যাচ্ছেন শিল্পমন্ত্রী আমির হোসেন আমু। নাইজেরিয়ার রাজধানী আবুজায় আগামী ১৪ নভেম্বর শুরু হচ্ছে তিন দিনব্যাপী এ সম্মেলন।  সম্মেলনে শিল্পমন্ত্রী চার সদস্যের বাংলাদেশ প্রতিনিধি দলের নেতৃত্ব দেবেন। শিল্প মন্ত্রণালয়ের অতিরিক্ত সচিব মো. এনামুল হক উপসচিব মো. আমিনুর রহমান এবং মন্ত্রীর সহকারী একান্ত সচিব ফখরুল মজিদ মাহমুদ প্রতিনিধিদলে সদস্য হিসেবে অন্তর্ভুক্ত রয়েছেন।  সম্মেলনে বাংলাদেশ ছাড়াও ডি৮ সদস্যভুক্ত অন্য দেশের শিল্পমন্ত্রীরা অংশ নেবেন। এর পাশাপাশি সম্মেলনে ১৪টি খাতভিত্তিক সিনিয়র অফিসিয়ালস ও টাস্কফোর্স সভা অনুষ্ঠিত হবে। এসব সভায় সদস্যভুক্ত দেশের ঊর্ধ্বতন সরকারি কর্মকর্তা বেসরকারি শিল্প ও বাণিজ্য সংগঠন ও সুশীল সমাজের প্রতিনিধিরা অংশগ্রহণ করবেন।  নাইজেরিয়ার অনুষ্ঠেয় এবারের সম্মেলনে শিল্পমন্ত্রী ডি৮ সদস্য রাষ্ট্রগুলোর মধ্যে দ্বিপাক্ষিক ও বহুপাক্ষিক বাণিজ্য বৃদ্ধির ওপর গুরুত্ব দেবেন। তিনি সংস্থাভূক্ত দেশগুলোর মধ্যে আন্তঃবাণিজ্য বৃদ্ধির লক্ষ্যে সংস্থার ওয়ার্কিং গ্রুপের কার্যক্রম শক্তিশালী করার তাগিদ দেবেন।  শিল্পমন্ত্রী সংস্থার সচিবালয় সক্ষমতা বাড়ানোর লক্ষ্যে সুনির্দিষ্ট প্রস্তাবনা তুলে ধরবেন। সম্মেলনে তিনি মিয়ানমারে জাতিগত নিধন বন্ধ এবং দ্রুত রোহিঙ্গা জনগোষ্ঠির নিজ দেশে শান্তিপূর্ণ ও নিরাপদ প্রত্যাবর্তনের বিষয়ে সদস্য রাষ্ট্রগুলোর সহযোগিতা ও সমর্থন চাইবেন।  ১৯৯৭ সালে ইস্তাম্বুল ঘোষণার মধ্য দিয়ে ডি৮ অর্গানাইজেশন ফর ইকোনোমিক কোঅপারেশন আনুষ্ঠানিকভাবে যাত্রা শুরু করে। বাংলাদেশ মিশর ইন্দোনেশিয়া ইরান মালয়েশিয়া নাইজেরিয়া পাকিস্তান ও তুরস্ক এর সদস্য। বিশ্বের প্রধান প্রধান মুসলিম দেশগুলোর উন্নয়ন সহযোগী সংগঠন হিসেবে এটি ইতোমধ্যে বৈশ্বিকবাণিজ্যে গুরুত্বপূর্ণ অবস্থান তৈরিতে সক্ষম হয়েছে। শিল্পমন্ত্রী ১৮ নভেম্বর দেশে ফেরার কথা রয়েছে।  ইত্তেফাকএএম।