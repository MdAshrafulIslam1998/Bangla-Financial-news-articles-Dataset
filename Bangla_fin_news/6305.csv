Serial,Title,Date,Author,News
6305,সার্ভারে ত্রুটি আবারো ডিএসইর লেনদেন বন্ধ,2015-05-25,ইত্তেফাক রিপোর্ট,সার্ভারে কারিগরি ত্রুটির কারণে সপ্তাহের দ্বিতীয় দিনেও ঢাকা স্টক এক্সচেঞ্জে ডিএসই লেনদেন বন্ধ রয়েছে। সোমবার নির্ধারিত সময়ের এক ঘণ্টা পরও এ বাজারে লেনদেন শুরু হয়নি।  ডিএসইর উপমহাব্যবস্থাপক শফিকুর রহমান গণমাধ্যমকে জানান আগের দিনের মত একই সমস্যায় লেনদেন বন্ধ আছে। প্রতিদিন সকালে ব্রোকাররা ম্যাচিউরড শেয়ার ও টাকার লেনদেনের তথ্য মূল সার্ভারে পাঠান। সকালে সার্ভার ওই তথ্য সমন্বয় করতে না পারায় লেনদেন শুরু করতে দেরি হচ্ছে।  তবে চট্টগ্রাম স্টক এক্সচেঞ্জে সময়মতো লেনদেন শুরু হয়েছে বলে জানান তিনি।  নিয়ম অনুযায়ী সকাল সাড়ে ১০টায় শুরু হয়ে বেলা আড়াইটা পর্যন্ত লেনদেন চলে।কিন্তু এ ত্রুটির কারণে রবিবার ঢাকা স্টক এক্সচেঞ্জে লেনদেন শুরু হয় দুপুর ২টা ২০ মিনিটে। পরে বিকাল ৪টা পর্যন্ত লেনদেন চালানো হয়।