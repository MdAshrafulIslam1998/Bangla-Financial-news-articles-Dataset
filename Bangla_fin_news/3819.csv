Serial,Title,Date,Author,News
3819,নতুন ফিচার নিয়ে ফুডপান্ডা,2017-11-16,অনলাইন ডেস্ক,গ্রাহকদের সুবিধার্থে ফুডপান্ডা অ্যাপে এবং ওয়েবসাইটে নতুন কিছু ফিচার যোগ করা হয়েছে। এর ফলে গ্রাহকরা আগের চেয়ে আরও সহজে ফুডপান্ডায় খাবার অর্ডার করতে পারবেন। এছাড়া ফুডপান্ডার ব্র্যান্ড কালারও পরিবর্তন করে গোলাপি করা হয়েছে যা প্রতিষ্ঠানটিকে করেছে আরও আকর্ষণীয়।  ফুডপান্ডা অ্যাপ এবং ওয়েবসাইটে ব্যবহারকারীবান্ধব ইন্টারফেস এবং নকশাতেও পরিবর্তন আনা হয়েছে। অ্যাপে যুক্ত নতুন ফিচারের ফলে খাবার অর্ডার করার পর পৌঁছাতে কতো সময় লাগবে তা দেখতে পাবেন গ্রাহকরা। এছাড়া খাবার অর্ডার করার পর রাইডার ঠিক কোন রাস্তায় আছে তা লাইভ ট্র্যাকিংয়ের মাধ্যমে গ্রাহকরা সরাসরি দেখতে পাবেন।  ফুডপান্ডার গ্লোবাল সিএমও জুলিয়ান ডেমস বলেন আমাদের স্বাক্ষরযুক্ত নতুন গোলাপি ব্র্যান্ড কালার উন্মোচন করতে পেরে প্রতিষ্ঠানটি আরও সম্প্রসারিত হলো। আশা করছি এটি নতুন যুগের সূচনা করবে এবং ফুডপান্ডাকে আরও এগিয়ে নিতে সাহায্য করবে।  ব্র্যান্ড কালার পরিবর্তনের পাশাপাশি ফুডপান্ডার লোগোতেও পরিবর্তন আনা হয়েছে। ক্রমবর্ধমান অনলাইনে খাবার সরবরাহ শিল্পে নতুন এই লোগো বিশেষ গুরুত্ব রাখবে বলে আশা ফুডাপান্ডা কর্তৃপক্ষের।  এ ছাড়া ফুডাপান্ডার রাইডাদের পোশাক গোলাপি রঙয়ের করা হয়েছে। এর ফলে সহজেই সবার চোখে পড়বে ফুডপান্ডা। রাইডাররা যাতে স্বাচ্ছন্দ্যে খাবার পৌঁছাতে পারে তাই তাদের জ্যাকেট অনেক হালকা এবং পানিরোধক করা হয়েছে। রাইডারদের নিরাপত্তার জন্য বেশকিছু পদক্ষেপও নিয়েছে ফুডপান্ডা।  ফুডপান্ডা কর্তৃপক্ষের দাবি নতুন লোগো নতুন কালার অর্থাৎ নতুন চেহারারা ফুডপান্ডা আন্তর্জাতিক খাবার সরবরাহ শিল্পে বিশেষ গ্রহণযোগ্যতা পেয়েছে যা প্রমাণ করে তারা প্রতিদিন মানসম্মত খাবার সরবরাহ করে। গ্রাহকের এই আস্থা নিয়ে আরও এগিয়ে যেতে চায় ফুডপান্ডা।  উল্লেখ্য বাংলাদেশসহ এশিয়ার ৯টি দেশে ফুডপান্ডা তাদের সেবা দিচ্ছে। ওয়েবসাইট ... ছাড়াও মোবাইল অ্যাপের মাধ্যমেও ফুডপান্ডায় খাবার অর্ডার দেয়া যায়।  ইত্তেফাকএমআর