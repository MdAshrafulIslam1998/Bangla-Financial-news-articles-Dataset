Serial,Title,Date,Author,News
626,খেলাপি না করার বিশেষ সুবিধা জুন পর্যন্ত চায় বিটিএমএ,2021-12-31,ইত্তেফাক রিপোর্ট,করোনা মহামারিতে অর্থনৈতিক কার্যক্রম পুরোপুরি স্বাভাবিক না হওয়ায় ক্ষতিগ্রস্ত ব্যবসায়ীরা এখনো ভয়াবহ অবস্থা পার করছেন। তাই ঋণ শ্রেণীকরণ খেলাপি সুবিধা ২০২২ সালের জুন পর্যন্ত বাড়াতে বাংলাদেশ ব্যাংককে চিঠি দিয়েছে বাংলাদেশ টেক্সটাইল মিলস অ্যাসোসিয়েশনের বিটিএমএ। গত মঙ্গলবার বিটিএমএ প্রেসিডেন্ট মোহাম্মদ আলী খোকন বাংলাদেশ ব্যাংকের গভর্নর ফজলে কবির বরাবর চিঠি পাঠিয়েছেন। তিনি চিঠিতে উল্লেখ করেছেন চলমান কোভিড পরিস্থিতিতে ঋণ বিরূপমানে শ্রেণীকরণ প্রক্রিয়া প্রদেয় ঋণের ২৫ শতাংশ পরিশোধের শর্ত শিথিলপূর্বক ৩০ জুন ২০২০ পর্যন্ত স্থগিত প্রয়োজন। এতে তিনি আরো উল্লেখ করেন কোভিড ১৯ পরিস্থিতিতে বিবেচনা ও তা থেকে উত্তরণের লক্ষ্যে প্রধানমন্ত্রী শেখ হাসিনার ঘোষিত বিভিন্ন ধরনের স্টিমুলাস প্যাকেজের বাস্তবায়ন ও বাংলাদেশ ব্যাংক কর্তৃক বিদ্যমান কোভিড মোকাবিলায় সময়োপযোগী আর্থিক ও নীতি সহায়ক নিয়ে এগিয়ে আসার জন্য আমরা আপনাকে জানাই আন্তরিক ধন্যবাদ ও কৃতজ্ঞতা। বাংলাদেশ ব্যাংক কর্তৃক গৃহীত কতিপয় নীতি সহায়তার মধ্যে একটি উল্লেখযোগ্য নীতি হচ্ছে বিআরপিডি সার্কুলার নম্বর ৫০ তারিখ ১৪ ডিসেম্বর ২০২১ ছিল যার মাধ্যমে ঋণবিনিযোগ গ্রহীতা কর্তৃক প্রদেয় কিস্তি ২৫ ডিসেম্বর ২০২১ শেষ কর্ম দিবসের পরিশোধের সময়সীমা নির্ধারণ ব্যর্থতায় ঋণ বিরূপমান শ্রেণীকরণ সুবিধা বাতিল। তিনি আরো বলেন এ প্রসঙ্গে আপনাকে অবহিত করছি যে বিদ্যমান কোভিড পরিস্থিতির সঙ্গে ভীতির কারণ হিসেবে আরেকটি ধরন যোগ হয়েছে তা হলো ওমিক্রন। ইতিমধ্যে ইউরোপ ও আমেরিকাসহ বিভিন্ন দেশে কোভিডের সংক্রমণ বৃদ্ধির পরিপ্রেক্ষিতে কোন কোন দেশে লকডাউন কঠোর বিধিনিষেধ আরোপিত হয়েছে। ফলে উক্ত দেশগুলোর অর্থনীতি পাশাপাশি আমাদের ব্যবসাবাণিজ্যের প্রভাব পড়েছে । তাই বিআরপিডি সার্কুলার ৫০ এর শর্ত অনুযায়ী অনেক শিল্প ও ব্যবসাপ্রতিষ্ঠানের পক্ষে তাদের ঋণের কিস্তি সময়মতো পরিশোধ করতে পারছে না মর্মে সমিতি অবহিত হয়েছে। আমরা মনে করি উক্ত সার্কুলার অনুযায়ী প্রদেয় কিস্তি সমূহের ২৫ শতাংশ পরিশোধের শর্ত শিথিল করে ঋণ শ্রেণীকরণ সুবিধার মেয়াদ পুনরায় বৃদ্ধি করা না হলে গ্রাহকের পাশাপাশি ব্যাংকগুলোও খেলাপিতে পরিণত হবে যা সমগ্র অর্থনীতিতে নেতিবাচক প্রভাব ফেলার আশঙ্কা রয়েছে। ইতিপূর্বে বাংলাদেশ ব্যাংক বিভিন্ন প্রাকৃতিক দুর্যোগ ও রাজনৈতিক অস্থিরতাজনিত অস্থিতিশীল পরিস্থিতির কারণে কৃষিসহ শিল্প খাতের ব্যবসাবাণিজ্য ও অর্থনৈতিক কর্মকাণ্ডে বিরূপ প্রভাব প্রতিরোধকল্পে বিভিন্ন ক্ষেত্রে ডাউন পেমেন্ট শিথিল করে বা ডাউন পেমেন্ট ব্যতিরেকে গ্রাহকের ঋণ বিনিয়োগ পুনঃ তপশিলকরণে সহায়তা প্রদান করা হয়েছে যা প্রশংসনীয়। তাই বর্তমান কোভিডজনিত বিরূপ পরিস্থিতিতে দেশের অর্থনীতির স্বার্থে বাংলাদেশ ব্যাংক আরো সক্রিয় সহযোগিতা নিয়ে এগিয়ে আসবে বলে আমরা দৃঢ়ভাবে বিশ্বাস করি। উল্লেখিত প্রেক্ষাপট বিবেচনায় অর্থনৈতিক কর্মকাণ্ডে বেসরকারি খাতে ঋণবিনিয়োগ প্রবাহের গতিধারা স্বাভাবিক রাখার মাধ্যমে কাঙ্ক্ষিত বিনিয়োগ ও কর্মসংস্থান সমুন্নত রাখতে শর্ত শিথিল করে নিম্নোক্ত প্রস্তাবনা বিবেচনায় ঋণ বিরূপমানে শ্রেণীকরণ সুবিধা পুনরায় বৃদ্ধিপূর্বক ৩০ জুন ২০২২ পর্যন্ত বর্ধিত করার জন্য আপনাকে অনুরোধ করছি। ১ ক্ষুদ্র মাঝারি ও অন্যান্য শিল্প এবং ব্যবসাবাণিজ্যের বকেয়া ঋণের পরিমাণ ১০ কোটি টাকা বা তার কম হলে পরিশোধের ক্ষেত্রে প্রদেয় কিস্তিসমূহ কোন প্রকার ডাউন পেমেন্ট না দিলেও মেয়াদোত্তীর্ণ হিসাবে শ্রেণীকরণ না করে ঋণ হিসাবটি পুনঃ তপশিলকৃত বলে গণ্য করা। ২ ঋণবিনিয়োগ পরিশোধের ক্ষেত্রে ১০ কোটি টাকার অধিক কিন্তু ৫০০ কোটি টাকা পর্যন্ত বা প্রদেয় কিস্তিসমূহের ন্যুনতম ২ শতাংশ পরিশোধ করা হলে উক্ত ঋণবিনিয়োগ বিরূপমানে শ্রেণীকরণ না করা। ৩ ঋণবিনিযোগ পরিশোধের ক্ষেত্রে ৫০০ কোটি অধিক প্রকল্প ঋণ গ্রহণকারী শিল্প ও ব্যবসাপ্রতিষ্ঠানের প্রদেয় কিস্তিসমূহের ন্যুনতম ১ শতাংশ পরিশোধ করা হলে উক্তবিনিয়োগ বিরূপমানে শ্রেণীকরণ না করা।