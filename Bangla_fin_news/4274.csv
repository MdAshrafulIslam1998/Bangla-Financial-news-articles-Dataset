Serial,Title,Date,Author,News
4274,ব্যাংক এশিয়া ক্রেডিট কার্ড প্রচারণা আট বিজয়ী পেলো ভ্রমণ টিকেট,2017-03-14,অনলাইন ডেস্ক,ব্যাংক এশিয়া ক্রেডিট কার্ড ট্রানজেকশন প্রচারণা সুইপ অ্যান্ড ফ্লাই এর প্রথম পর্যায়ের আট বিজয়ীকে ঢাকাকুয়ালালামপুর ঢাকা রুটের এয়ার টিকেট প্রদান করেছে। ব্যাংকের প্রেসিডেন্ট ও ব্যবস্থাপনা পরিচালক মো. আরফান আলী ৯ মার্চ রাজধানী ঢাকার পুরানা পল্টনস্থ ব্যাংকের কর্পোরেট অফিসে আয়োজিত এক অনুষ্ঠানে চার শ্রেণীতে বিজয়ী সর্বোচ্চ কার্ড ব্যবহারকারীর হাতে পুরষ্কারের টিকেট তুলে দেন।  ব্যাংকের উপব্যবস্থাপনা পরিচালকদ্বয় মুহাম্মদ জহিরুল আলম ও মিয়া কামরুল হাসান চৌধুরী এবং সিনিয়র এক্সিকিউটিভ ভাইস প্রেসিডেন্ট ও রিটেইলএর প্রধান জনাব মোঃ আরিফুল ইসলাম চৌধুরীসহ ব্যাংকের ঊর্ধ্বতন কর্মকর্তাবৃন্দ এ সময় উপস্থিত ছিলেন।  উল্লেখ্য ব্যাংক এশিয়া গত ১৬ ফেব্রুয়ারি থেকে ৩১ মার্চ পর্যন্ত ৩ ধাপে সুইপ অ্যান্ড ফ্লাই ক্রেডিট কার্ড ট্রানজেকশন প্রচারণা শুরু করে। প্রথম ধাপে ২৮ ফেব্রুয়ারি পর্যন্ত সর্বোচ্চ কার্ড ব্যবহারকারীর ভিতর থেকে আটজনকে এ পুরষ্কার প্রদান করা হয়।