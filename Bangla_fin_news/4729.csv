Serial,Title,Date,Author,News
4729,পুঁজিবাজারে ডিলারদের বিনিয়োগের ৮২ ভাগই আর্থিক খাতের,2016-10-31,ইত্তেফাক রিপোর্ট,পুঁজিবাজারে ডিলাদের বিনিয়োগের ৮২ শতাংশ আর্থিক খাতের বিভিন্ন প্রতিষ্ঠানের সাবসিডিয়ারির। ব্যাংক ও আর্থিক প্রতিষ্ঠানগুলোই বাজারে বেশি বিনিয়োগ করছে। তবে বাজারে নয়টি ডিলার প্রতিষ্ঠান কোনো বিনিয়োগই করেনি। নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশনের বিএসইসি তথ্যে দেখা গেছে স্টক ব্রোকারেজ হাউজগুলোর ডিলার হিসাব থেকে পুঁজিবাজারের তালিকাভুক্ত কোম্পানিগুলোর শেয়ার ও মিউচুয়াল ফান্ডে ২ হাজার ৬২০ কোটি টাকা বিনিয়োগ রয়েছে। নিবন্ধন পাওয়া ২০৪টি ডিলার হিসাব থেকে এ বিনিয়োগ করা হয়। সেপ্টেম্বর শেষে ডিলার হিসাবের লেনদেন থেকে এ তথ্য পাওয়া গেছে।  জানা গেছে চলতি বছরের সেপ্টেম্বর শেষে ব্যাংক ও আর্থিক প্রতিষ্ঠানের সাবসিডিয়ারি ব্রোকারেজ হাউজগুলোর ডিলার হিসাবে ২ হাজার ১৬৩ কোটি ৯৭ লাখ টাকা বিনিয়োগ রয়েছে। এর মধ্যে ৩১১ কোটি টাকার বিনিয়োগ নিয়ে শীর্ষে রয়েছে পূবালী ব্যাংক সিকিউরিটিজ। ডিলার হিসাবে বিনিয়োগের দ্বিতীয় অবস্থানে রয়েছে পপুলার লাইফ ইন্স্যুরেন্স কোম্পানি। প্রতিষ্ঠানটি শেয়ারবাজারে ২১৯ কোটি বিনিয়োগ করেছে। ইসলামী ব্যাংকের সাবসিডিয়ারি প্রতিষ্ঠান ইসলামী ব্যাংক সিকিউরিটিজ রয়েছে তৃতীয় অবস্থানে। ৩০ সেপ্টেম্বর পর্যন্ত শেয়ারবাজারে ২১৬ কোটি টাকা বিনিয়োগ করেছে প্রতিষ্ঠানটি। ডিলার হিসাবে ১৯৫ কোটি টাকার বিনিয়োগ নিয়ে তৃতীয় অবস্থানে রয়েছে লংকাবাংলা সিকিউরিটিজ লিমিটেড। শেয়ারবাজারের সবচেয়ে বড় বিনিয়োগকারী প্রতিষ্ঠান ইনভেস্টমেন্ট করপোরেশন অব বাংলাদেশের আইসিবি সাবসিডিয়ারির ডিলার হিসাবে বিনিয়োগ শীর্ষ দশের তালিকায় স্থান পায়নি। ৭৬ কোটি টাকার বিনিয়োগ নিয়ে আইসিবি সিকিউরিটিজ ট্রেডিং কোম্পানি রয়েছে ১১তম অবস্থানে। ব্যাংক ও আর্থিক প্রতিষ্ঠান বাদে ১৫৩টি ব্রোকারেজ হাউজের ডিলার হিসাবে বিনিয়োগ মাত্র ৪৫৬ কোটি ৮৫ লাখ টাকা। এর মধ্যে এপেক্স ইনভেস্টমেন্ট লিমিটেড বিনিয়োগের শীর্ষে রয়েছে। সেপ্টেম্বর শেষে প্রতিষ্ঠানটির ডিলার হিসাবে শেয়ারবাজারে ৯৬ কোটি ৩৪ লাখ টাকার বিনিয়োগ রয়েছে। ২২ কোটি ৭৪ লাখ টাকার বিনিয়োগ নিয়ে দ্বিতীয় অবস্থানে রয়েছে ভিশন ক্যাপিটাল ম্যানেজমেন্ট লিমিটেড। ডিলার হিসাবে তৃতীয় অবস্থানে থাকা টাইমস সিকিউরিটিজের সেপ্টেম্বর শেষে বিনিয়োগের পরিমাণ দাঁড়িয়েছে ২২ কোটি ৭০ লাখ টাকা। এছাড়া বিডি সিকিউরিটিজ ১৮ কোটি টাকা স্কয়ার সিকিউরিটিজ ম্যানেজমেন্টের ১৭ কোটি ৮৮ লাখ এবং শান্তা সিকিউরিটিজ ও ইউনাইটেড এন্টারপ্রাইজ অ্যান্ড কোম্পানির ১৫ কোটি টাকা করে বিনিয়োগ রয়েছে।  জানা গেছে ডিলার হিসাবে শেয়ারবাজারে কোনো বিনিয়োগ নেই এমন প্রতিষ্ঠান রয়েছে নয়টি। এগুলো হলো ক্রেস্ট সিকিউরিটিজ কাজী ফিরোজ রশীদ সিকিউরিটিজ এমডি ফখরুল ইসলাম সিকিউরিটিজ কান্ট্রি স্টক বাংলাদেশ লিমিটেড মোর্শেদ সিকিউরিটিজ ডায়নামিক সিকিউরিটিজ কনসালট্যান্ট লিমিটেড অ্যালায়েন্স সিকিউরিটিজ অ্যান্ড ম্যানেজমেন্ট লিমিটেড আলহাজ জাহানারা সিকিউরিটিজ ইনভেস্টমেন্ট প্রমোশন সার্ভিসেস শাহ মোহাম্মদ সগীর অ্যান্ড কোম্পানি ও মডার্ন ইকুইটি লিমিটেড। এছাড়া ১ লাখ টাকার কম বিনিয়োগ রয়েছে নয়টি ডিলার হিসাবে।  ইত্তেফাকআরএ