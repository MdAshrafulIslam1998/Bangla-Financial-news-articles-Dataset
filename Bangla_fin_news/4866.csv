Serial,Title,Date,Author,News
4866,তৈরি পোশাক খাতে প্রযুক্তিতে বিনিয়োগ বাড়াতে হবে,2016-09-11,ইত্তেফাক রিপোর্ট,২০২১ সালের মধ্যে তৈরি পোশাক রপ্তানিতে ৫০ বিলিয়ন ডলারের লক্ষ্যমাত্রায় পৌঁছতে হলে এ খাতে এখনই প্রযুক্তির ব্যবহার বাড়াতে হবে। সম্প্রতি রাজধানীতে বস্ত্র শিল্পের আধুনিকায়ন শীর্ষক এক আলোচনা সভায় বিশেষজ্ঞরা এমন সিদ্ধান্তে পৌঁছান। বস্ত্র শিল্পের আধুনিক সফটওয়্যারের উদ্ভাবক থ্রেডসল এ আলোচনা সভার আয়োজন করে।  সভায় আলোচকদের মধ্যে ছিলেন বাণিজ্য মন্ত্রণালয়ের সচিব হেদায়েতুল্লাহ আল মামুন তৈরি পোশাক খাতের ব্যবসায়ীদের শীর্ষ সংগঠন বিজিএমইএএর সভাপতি সিদ্দিকুর রহমান বাংলাদেশ গবেষণা পরিষদের বিআইডিএস এর সিনিয়র রিসার্চ ফেলো নাজনীন আহমেদ আমবার ডেনিম এর চেয়ারম্যান ও ব্যবস্থাপনা পরিচালক শওকত আজিজ রাসেল এবং থ্রেডসল সফটওয়্যারের সহপ্রতিষ্ঠাতা ও প্রধান নির্বাহী কর্মকর্তা সিইও মনসিজ গাঙ্গুলি।  আলোচকরা বলেন বিশ্বায়নের এই যুগে বস্ত্র শিল্পের মালিকদের উৎপাদন প্রক্রিয়ার আধুনিকায়ন শ্রমিকদের দক্ষতা বৃদ্ধি এবং গ্রাহকদের আরো দ্রুত সেবা দেওয়ার লক্ষ্যে প্রযুক্তির ব্যবহার অত্যাবশ্যক। দেশে পর্যাপ্ত মানবসম্পদ রয়েছে। এখন নতুন প্রযুক্তিতে ঠিকভাবে বিনিয়োগ করা হলে শ্রমিকদের কর্মদক্ষতা বৃদ্ধি পাবে। কারণ পুরোনো প্রযুক্তি ব্যবহারের কারণে অনেক কারখানা নতুন প্রযুক্তির উপকারিতা পাচ্ছে না। বক্তারা প্রযুক্তিখাতে বিনিয়োগের পাশাপাশি অবকাঠামো এবং দক্ষতা বৃদ্ধির ওপরও জোর দেন।