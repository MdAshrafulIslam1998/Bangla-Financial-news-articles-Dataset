Serial,Title,Date,Author,News
3193,রিটার্ন দাখিল ২ ডিসেম্বর পর্যন্ত,2018-11-24,অনলাইন ডেস্ক,নভেম্বরের শেষ দিন সরকারি ছুটির কারণে আগামী ২ ডিসেম্বর পর্যন্ত আয়কর বিবরণী রিটার্ন দাখিল করা যাবে। করদাতাদের সুবিধার্থে রিটার্ন দাখিলের সময় পেছানো হয়েছে। তবে এ বছর আয়কর সপ্তাহ পালন করছে না জাতীয় রাজস্ব বোর্ড এনবিআর। কর সপ্তাহ পালিত না হলেও রিটার্ন দাখিলের শেষ দিন পর্যন্ত কর অফিসগুলোতে কর মেলার সব সুবিধা পাওয়া যাবে।এনবিআরের সদস্য আয়কর প্রশাসন জিয়াউদ্দিন মাহমুদ বলেন কর প্রদানের নির্ধারিত সময় ৩০ নভেম্বর শুক্রবার। কিন্তু ওইদিন সরকারি ছুটি থাকায় আগামী মাসের প্রথম কার্যদিবস ২ ডিসেম্বর পর্যন্ত রিটার্ন দাখিলের সময় বাড়ানো হয়েছে।তিনি জানান এবছর কর সপ্তাহ পালন করা হচ্ছে না। তবে রিটার্ন দাখিলের শেষদিন পর্যন্ত কর অফিসগুলোতে কর মেলার ন্যায় সব ধরনের কর সেবা পাওয়া যাবে।ঢাকা ও ঢাকার বাইরের সব কর কর্মকর্তাদের মেলার পরিবেশে কর অফিসে সেবা নিশ্চিত করার নির্দেশনা দেওয়া হয়েছে। কর কার্যালয়গুলোতে ২ ডিসেম্বর পর্যন্ত কর পরিশোধ অনলাইনে রিটার্ন জমা ইটিআইএন নিবন্ধনসহ কর সংশ্লিষ্ট যাবতীয় সেবা মিলবে।উল্লেখ্য গত দুবছর ধরে নভেম্বরের শেষ সপ্তাহে কর কার্যালয়ে আয়কর সপ্তাহ পালিত হচ্ছে। তবে এবার রাজস্ব প্রশাসন মনে করছে মেলার পরিবেশে কর অফিসে সেবা নিশ্চিত করা গেলে আলাদাভাবে কর সপ্তাহ পালন করার প্রয়োজন নেই।এবছর ১৩ থেকে ১৯ নভেম্বর পর্যন্ত দেশব্যাপী করমেলা অনুষ্ঠিত হয়েছে। উৎসবমূখর পরিবেশে মেলা শেষ হওয়ায় ২ হাজার ৪৬৮ কোটি ৯৪ লাখ ৪০ হাজার টাকার কর সংগ্রহের রেকর্ড তৈরি হয়েছে। মেলায় ১৬ লাখ ৩৬ হাজার ২৬৪ জন সেবা গ্রহণ করেছেন। এ সময়ে রিটার্ন দাখিল করেছেন ৪ লাখ ৮৭ হাজার ৫৭৩ জন করদাতা এবং নতুন ইটিআইএন নিয়েছেন ৩৯ হাজার ৭৪৩ জন।বাসসইত্তেফাককেকে