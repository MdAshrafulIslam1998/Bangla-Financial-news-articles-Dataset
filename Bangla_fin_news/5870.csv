Serial,Title,Date,Author,News
5870,সোনার দাম ভরিতে বেড়েছে দেড় হাজার টাকা,2015-08-22,ইত্তেফাক রিপোর্ট,সোনার দাম কয়েক দফা কমার পর এবার প্রতি ভরিতে দেড় হাজার টাকা বাড়িয়েছে বাংলাদেশ জুয়েলার্স সমিতি বাজুস। শনিবার পর্যন্ত সবচেয়ে ভালো মানের ২২ ক্যারেট প্রতি গ্রাম সোনা ৩ হাজার ৫৮০ টাকায় বিক্রি হচ্ছে। তা এখন বেড়ে দাঁড়াবে ৩ হাজার ৭১০ টাকা।  শনিবার বাজুসের এক সংবাদ বিজ্ঞপ্তিতে এ খবর জানানো হয়। নতুন দর রবিবার থেকে কার্যকর হবে। প্রতি ভরি ১১. ৬৬৪ গ্রাম সোনার নতুন দাম হবে ৪৩ হাজার ২৭৩ টাকা।  বাজুসের সাধারণ সম্পাদক এনামুল হক খান সাংবাদিকদের বলেন আন্তর্জাতিক বাজারে সোনার দাম বাড়ায় স্থানীয় বাজারে দাম বাড়ানো হয়েছে।