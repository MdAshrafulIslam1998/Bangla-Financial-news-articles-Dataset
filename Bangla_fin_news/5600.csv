Serial,Title,Date,Author,News
5600,ইবাণিজ্য মেলায় যোগ দিতে লন্ডনে বাণিজ্যমন্ত্রী,2015-11-12,ইত্তেফাক রিপোর্ট,বাণিজ্যমন্ত্রী তোফায়েল আহমেদ দুদিনব্যাপী দ্বিতীয় ইউকেবাংলাদেশ ইবাণিজ্য মেলায় যোগ দিতেযুক্তরাজ্যের লন্ডনেগেছেন। বুধবার রাতে তিনি ঢাকা ত্যাগ করেন।লন্ডনে ১৩ ও ১৪ নভেম্বর দুদিনব্যাপী দ্বিতীয় ইউকেবাংলাদেশ ইবাণিজ্য মেলা অনুষ্ঠিত হবে।  বাণিজ্য মন্ত্রণালয়ের এক সংবাদ বিজ্ঞপ্তিতে বৃহস্পতিবার এ তথ্য জানানো হয়েছে।  বিজ্ঞপ্তিতে বলা হয় ডাক টেলিযোগাযোগ এবং তথ্য প্রযুক্তি মন্ত্রণালয়ের তথ্য ও যোগাযোগ প্রযুক্তি বিভাগ বাংলাদেশ হাইটেক পার্ক অথরিটি এবং কম্পিউটার জগৎএর যৌথ উদ্যোগে বাণিজ্য মন্ত্রণালয়ের অধীন রপ্তানি উন্নয়ন ব্যুরো এ মেলায় অংশগ্রহণ ও সহযোগিতা করছে।  এ মেলায় সরকারি ও বেসরকারি অনেক প্রতিষ্ঠান তাদের পণ্য ও সেবা প্রদর্শন করবে এবং সেখানে বাংলাদেশের ইবাণিজ্যের সম্ভাবনা নিয়ে একাধিক সেমিনারের আয়োজন করা হবে। বাংলাদেশ এবং লন্ডনের বিশিষ্ট ব্যক্তিরা সেমিনারে প্রবন্ধ উপস্থাপন করবেন।  আগামী ১৩ নভেম্বর লন্ডনের ওয়াটার লিলি হোটেলে মেলার উদ্বোধন করা হবে এবং মেলা শেষ হবে ১৪ নভেম্বর। বাণিজ্যমন্ত্রী তোফায়েল আহমেদ উদ্বোধনী ও সমাপনী অনুষ্ঠানে এবং সেমিনারে প্রধান অতিথি হিসেবে উপস্থিত থাকবেন।  তথ্য ও যোগাযোগ প্রযুক্তি বিভাগ রুপকল্প২০২১ বাস্তবায়নের মাধ্যমে ডিজিটাল বাংলাদেশ গঠনের লক্ষ্যে নিরলস ভাবে কাজ করে যাচ্ছে। সম্ভাবনাময় ইবাণিজ্য প্রসারের লক্ষ্যে এ মেলার আয়োজন করা হয়েছে। সেমিনারে ইবাণিজ্য প্রসার ও ডিজিটাল বাংলাদেশ গড়ার ক্ষেত্রে বাংলাদেশ সরকারের গৃহীত পদক্ষেপসমূহ ও বিনিয়োগের সুযোগসুবিধার বিষয় তুলে ধরা হবে। এতে করে যুক্তরাজ্যসহ ইউরোপে বাংলাদেশের ভাবমূর্তি উজ্জ্বল এবং ইবাণিজ্যের সম্ভাবনার পথ উন্মোচিত হবে।  ডাক টেলিযোগাযোগ এবং তথ্য প্রযুক্তি মন্ত্রণালয়ের প্রতিমন্ত্রী জুনায়েদ আহমেদ পলক এমপি অনুষ্ঠানে বিশেষ অতিথি হিসেবে উপস্থিত থাকবেন।  বাণিজ্যমন্ত্রী আগামী ১৬ নভেম্বর দেশে ফিরবেন বলে আশা করা হচ্ছে।