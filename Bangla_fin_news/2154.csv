Serial,Title,Date,Author,News
2154,আন্তর্জাতিক ফ্লাইট ১৬ জুন থেকে,2020-06-12,ইত্তেফাক রিপোর্ট,প্রায় তিন মাস বন্ধ থাকার পর কঠোর স্বাস্থ্যবিধি অনুসরণ করে আগামী ১৬ জুন থেকে আন্তর্জাতিক রুটে ফ্লাইট চালুর ঘোষণা দিয়েছে বেসামরিক বিমান চলাচল কর্তৃপক্ষ বেবিচক। শুরুতে আপাতত যুক্তরাজ্যের লন্ডন ও কাতারের দোহা যাবে ফ্লাইট। তবে কাতারের ভেতরে যাত্রী ঢুকতে পারবে না। অন্য দেশে যাওয়ার জন্য ট্রানজিট হিসেবে সেখানকার বিমানবন্দর ব্যবহার করবে কাতার এয়ারওয়েজ। গতকাল বৃহস্পতিবার বৈঠক করে এ সিদ্ধান্ত নেওয়া হয়েছে বলে জানিয়েছেন বেবিচক চেয়ারম্যান এয়ার ভাইস মার্শাল মফিদুর রহমান।তিনি বলেন চীনযুক্তরাজ্যসহ ইউরোপের দেশগুলো ছাড়া মধ্যপ্রাচ্যের সব দেশ বাংলাদেশিদের প্রবেশে নিষেধাজ্ঞা দিয়ে রেখেছে। তাই সেসব দেশে আমরা ফ্লাইট চালু করতে পারছি না। আপাতত বিমান বাংলাদেশ এয়ারলাইন্স ঢাকালন্ডনঢাকা রুটে যাত্রী পরিবহন করবে। আর কাতার এয়ারওয়েজকে যাত্রী পরিবহনের অনুমতি দেওয়া হয়েছে। তারা ইউরোপসহ যেসব গন্তব্যে বাংলাদেশিদের প্রবেশে বাধা নেই সেসব দেশে যাত্রীদের নিয়ে যাবে।পরে এ বিষয়ে বেবিচকের এক আদেশে বলা হয় স্বাস্থ্যবিধি ও বেবিচকের নীতিমালা অনুসরণ করে আগামী ১৬ জুন থেকে সীমিত পরিসরে আন্তর্জাতিক রুটে বিমান চলাচল শুরু হবে। প্রসঙ্গত করোনা ভাইরাসের প্রাদুর্ভাবের কারণে গত ২১ মার্চ থেকে ১৫ জুন পর্যন্ত আর্ন্তজাতিক ফ্লাইটে বিধিনিষেধ দেয় বেবিচক।ঢাকাযশোর রুটে ফ্লাইট শুরু  প্রায় তিন মাস বন্ধ থাকার পর গতকাল বৃহস্পতিবার থেকে ফের চালু হলো যশোরের সঙ্গে ঢাকার ফ্লাইট চলাচল। গতকাল সকাল ৯টা ৫৫ মিনিটে বেসরকারি এয়ারলাইন্স ইউএস বাংলার একটি ফ্লাইট অবতরণের মধ্য দিয়ে এ চলাচল শুরু হয়। স্বাস্থ্যবিধি মেনে গতকাল ইউএসবাংলা ও নভোএয়ার যশোর থেকে মোট সাতটি ফ্লাইট পরিচালনা করে।ইত্তেফাকজেডএইচ