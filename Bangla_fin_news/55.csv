Serial,Title,Date,Author,News
55,আরও কমলো টাকার মান,2022-07-14,ইত্তেফাক অনলাইন ডেস্ক,মার্কিন ডলারের বিপরীতে টাকার মান আবার কমিয়েছে বাংলাদেশ ব্যাংক। বুধবার ১৩ জুলাই প্রতি ডলারের দাম ৫০ পয়সা বাড়িয়ে ৯৩ টাকা ৯৫ পয়সা নির্ধারণ করা হয়েছে। আগে যা ছিল ৯৩ টাকা ৪৫ পয়সা। নতুন দামে ব্যাংকগুলোর কাছে ৭ কোটি ৯০ লাখ ডলার বিক্রি করেছে বাংলাদেশ ব্যাংক। বাংলাদেশ ব্যাংকের নির্বাহী পরিচালক ও মুখপাত্র সিরাজুল ইসলাম বলেন ডলারের দাম আরও ৫০ পয়সা বাড়ানো হয়েছে। নতুন দামে ডলার বিক্রি করা হচ্ছে। সর্বশেষ গত ২৮ জুন বাংলাদেশ ব্যাংক প্রতি ডলারের দাম ৫০ পয়সা বৃদ্ধি করে। তাতে প্রতি ডলারের বিনিময় মূল্য ৯২ টাকা ৯৫ পয়সা থেকে বেড়ে দাঁড়ায় ৯৩ টাকা ৪৫ পয়সা। নতুন দামে সেদিনই ৪ কোটি ২০ লাখ ডলার বিক্রি করেছে কেন্দ্রীয় ব্যাংক।