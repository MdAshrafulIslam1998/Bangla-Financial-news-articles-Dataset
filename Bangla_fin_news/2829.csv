Serial,Title,Date,Author,News
2829,ভিসিপিয়াবের মাধ্যমে স্টার্টআপদের সহায়তা করবে বাণিজ্য মন্ত্রণালয়,2019-07-22,অনলাইন ডেস্ক,বাণিজ্য মন্ত্রী টিমু মুনশির সাথে বৈঠক করেছেন ভেঞ্চার ক্যাপিটাল অ্যান্ড প্রাইভেট ইকুইটি অ্যাসোসিয়েশন অব বাংলাদেশ ভিসিপিয়াব এর প্রতিনিধি দল। ভিসিপিয়াব সভাপতি ও পেগাসাস টেক ভেঞ্চারের জেনারেল পার্টনার শামীম আহসানের নেতৃত্বে চার সদস্যের প্রতিনিধি দল সোমবার মন্ত্রীর কার্যালয়ে এই বৈঠকে অংশ নেন।বৈঠকে তথ্যপ্রযুক্তি খাতসহ অন্যান্য খাতে বিদেশি বিনিয়োগ গতিশীল করতে বিভিন্ন উদ্যোগ এবং রোড শো ও ইনভেস্টমেন্ট সামিট আয়োজনের বিষয়ে আলোচনা হয়। এসময় ভিসিপিয়াবের পক্ষ থেকে ভেঞ্চার ক্যাপিটাল ও প্রাইভেট ইকুইটি ইন্ডাস্ট্রির প্রবৃদ্ধিতে সহায়তার জন্য ট্যাক্স প্রণোদনা এবং পলিসি সহায়তার অনুরোধ করা হয় যা বৈদেশিক বাণিজ্য স্থানীয় উদ্ভাবন রফতানি এবং দেশে আমদানি করা পণ্যের বিকল্প দেশেই তৈরিতে সরাসরি সহায়তা করবে।এ সময় আরও উপস্থিত ছিলেন বাণিজ্য মন্ত্রণালয় এর বাণিজ্য সংগঠন অনুবিভাগ এর অতিরিক্ত সচিব মো. ওবাইদুল আজম ভিসিপিয়াব ভাইস চেয়ারম্যান ও ভিআইপিবি অ্যাসেট ম্যানেজমেন্টের চেয়ারম্যান জিয়া উদ্দিন আহমেদ ভিসিপিয়াব মহাসচিব ও বিডি ভেঞ্চার এর ব্যবস্থাপনা পরিচালক শওকত হোসেন এবং ভিসিপিয়াব মেম্বার শফিকউলআজম।ভিসিপিয়াব মহাসচিব শওকত হোসেন বলেন ভেঞ্চার ক্যাপিটাল উদ্যোক্তাদের সহায়তা করে যারা কর্মসংস্থান তৈরি করেন। বাংলাদেশে অনেক উদ্যোক্তা প্রয়োজন যাতে তারা অধিক কর্মসংস্থানের সুযোগ করতে পারেন।ভিসিপিয়াব চেয়ারম্যান শামীম আহসান বলেন স্থানীয় স্টার্টআপে বিনিয়োগবান্ধব পরিবেশ তৈরিতে সহায়তা করলে বিদেশি সরাসরি বিনিয়োগ এফডিআই প্রবাহ অবশ্যই যথেষ্ঠভাবে বৃদ্ধি পাবে। স্থানীয় স্টার্টআপের সফলতার গল্প অবকাঠামোগত সক্ষমতা এবং দক্ষ জনবলের বিষয়ে অবহিতকরণের মাধ্যমে বিদেশি বিনিয়োগকারীদের মতো সচেতনতা তৈরির জন্য আমরা ভিসিপিয়াবের পক্ষ থেকে বাণিজ্য মন্ত্রণালয় রফতানি উন্নয়ন ব্যুরো ইপিবি এবং বিজনেস প্রমোশন কাউন্সিলের সাথে যৌথভাবে রোডশো এবং ইনভেস্টমেন্ট সামিট আয়োজন করতে চাই। এটি স্থানীয় স্টার্টআপ ব্যবসায় এবং সেবার জন্য ফান্ড তৈরিতে সহায়তা করবে যা রফতানি বাড়াবে এবং দেশেই আমদানি পণ্যের বিকল্প তৈরিতে সহায়তা করবে।বাণিজ্যমন্ত্রী টিপু মুনশি বলেন আমরা প্রস্তাবনাগুলো বিবেচনা করবো এবং দেশের অর্থনীতির বৃহত্তর লাভের জন্য ভেঞ্চার ক্যাপিটাল ও প্রাইভেট ইকুইটি বিনিয়োগ টেকসই করতে প্রয়োজনীয় পদক্ষেপ নেবো। মন্ত্রণালয় থেকে ভিসিপিয়াবের মাধ্যমে রফতানি সক্ষমতা বৃদ্ধি এবং দেশেই আমদানি পণ্যের বিকল্প তৈরিতে স্টার্টআপগুলোকে প্রয়োজনীয় সহায়তার জন্য উদ্যোগ নেয়া হবে।ভিসিপিয়াব ভেঞ্চার ক্যাপিটাল এবং প্রাইভেট ইক্যুইটি খাতকে শক্তিশালী করা এবং এই খাত সংশ্লিষ্টদের আরও দৃশ্যমান আন্তর্জাতিক চ্যালেঞ্জ ও প্রতিযোগিতায় প্রভাবশালী হিসেবে প্রতিষ্ঠিত হতে কাজ করছে। স্থানীয় সদস্য ছাড়াও ভিসিপিয়াব অন্যান্য স্থানীয় ও বিদেশি ভেঞ্চার ক্যাপিটাল কোম্পানি এবং বিদেশি সংগঠনগুলোর সাথে কাজ করছে।