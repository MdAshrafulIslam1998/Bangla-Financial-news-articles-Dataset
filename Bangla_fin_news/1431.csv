Serial,Title,Date,Author,News
1431,আজ থেকে সীমিত পরিসরে ব্যাংক খোলা,2021-04-15,ইত্তেফাক অনলাইন ডেস্ক,দেশে সর্বাত্মক লকডাউন চললেও আজ বৃহস্পতিবার ১৫ এপ্রিল থেকে সীমিত পরিসরে সব ব্যাংক খোলা থাকবে। ব্যাংকিং লেনদেন চলবে প্রতিদিন সকাল ১০টা থেকে দুপুর ১টা পর্যন্ত।বাংলাদেশ ব্যাংকের এক জরুরি সভায় মঙ্গলবার ১৩ এপ্রিল এ সিদ্ধান্ত হয়। নতুন সময় অনুযায়ী লকডাউনে সরকারি ছুটির দিন ছাড়া অন্য দিনগুলোতে ব্যাংক খোলা থাকবে বেলা আড়াইটা পর্যন্ত। তবে লেনদেন চলবে সকাল ১০টা থেকে দুপুর একটা পর্যন্ত।বাংলাদেশ ব্যাংকের নির্দেশনায় বলা হয় সিটি করপোরেশন এলাকায় ব্যাংকের প্রতিটি শাখা একদিন পরপর খোলা থাকবে। অর্থাৎ শাখাগুলো একদিন বন্ধ থাকলে পরের দিন খোলা থাকবে। এই নিয়মে চলবে উপজেলা পর্যায়ের শাখাতেও। জেলা পর্যায়ে সদর শাখা খোলা থাকবে।  আর বৈদেশিক বাণিজ্য শাখাগুলো খোলা থাকবে নিয়মিত। অর্থাৎ সাপ্তাহিক ছুটির দিন ছাড়া ১৫ এপ্রিল থেকে ২১ এপ্রিল পর্যন্ত এই সময়ে ব্যাংকিং কার্যক্রম চলবে।করোনা ভাইরাস পরিস্থিতির অবনতির কারণে আগামী ১৪ এপ্রিল সকাল ৬টা থেকে ২১ এপ্রিল মধ্যরাত পর্যন্ত নতুন বিধিনিষেধ আরোপ করে প্রজ্ঞাপন জারি করেছে সরকার। নির্দেশনা অনুযায়ী আর্থিক প্রতিষ্ঠানগুলো বন্ধ থাকবে। তবে ব্যাংকের বন্দর শাখা খোলা থাকবে।ইত্তেফাকএমআর