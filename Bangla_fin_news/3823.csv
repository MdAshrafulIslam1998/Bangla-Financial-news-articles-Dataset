Serial,Title,Date,Author,News
3823,এসআইবিএলের ৭ পরিচালকের পদত্যাগ ৯ জনের নিয়োগ,2017-11-14,ইত্তেফাক রিপোর্ট,চেয়ারম্যান পরিচালক ও ব্যবস্থাপনা পরিচালকের এমডি পদত্যাগের পর সোস্যাল ইসলামী ব্যাংকে এসআইবিএল আবারও আকস্মিক বড় পরিবর্তন ঘটেছে। এবার ৭ জন পরিচালক পদত্যাগ করেছেন। আর নতুন করে ৯ জন পরিচালক নিয়োগও দেওয়া হয়েছে। এর আগে গত ৩০ অক্টোবর চেয়ারম্যান ও এমডিসহ ৩ পরিচালক পদত্যাগ করেন।  সূত্র জানায় সোমবার অনুষ্ঠিত বোর্ড সভায় পরিচালকরা পদত্যাগ করেছেন। বর্তমান বোর্ডে থাকা ৪ জন স্বতন্ত্র পরিচালকই পদত্যাগ করেছেন। এছাড়া শেয়ারধারী ৩ পরিচালক পদত্যাগ করেছেন।  পদত্যাগকারী ৪ স্বতন্ত্র পরিচালকরা হলেন মো. আবদুর রহমান আবদুল মহিত এ এফ এম আসাদুজ্জামান ও মইনুল হাসান। শেয়ারধারী ৩ পদত্যাগী পরিচালক হলেন ড. হাকিম মো. ইউসুফ হারুন ভূঁইয়া লিলি আমিন ও আফিয়া বেগম। হামদর্দ ল্যাবরেটরিজের ওয়াকফ বাংলাদেশের ব্যবস্থাপনা পরিচালক ও প্রধান মোতাওয়াল্লী ইউসুফ হারুন। ডা. লিলি আমিন হচ্ছেন আগের চেয়ারম্যান মেজর রেজাউল হকের স্ত্রী এবং এসআইবিএল ফাউন্ডেশন হসপিটাল অ্যান্ড ডায়াগনস্টিক সেন্টারের ব্যবস্থাপনা পরিচালক।  এছাড়া ওই সভায় নতুন করে নয়জন পরিচালক নিয়োগ দেওয়া হয়। এরই মধ্যে ৭ জন স্বতন্ত্র ও ২ জন শেয়ারধারী পরিচালক। তবে নতুন পরিচালকদের নাম জানা যায়নি। ব্যাংকটির চেয়ারম্যান আনোয়ারুল আজিম আরিফ বলেন ব্যক্তিগত কারণ দেখিয়ে তারা পদত্যাগ করেছেন। নতুন ৯ পরিচালককে নিয়োগ দেওয়া হয়েছে।  গত ৩০ অক্টোবর রাজধানীর একটি হোটেলে অনুষ্ঠিত বোর্ড মিটিংয়ে পদত্যাগ পাঠান চেয়ারম্যান ডা. রেজাউল হক নির্বাহী কমিটির চেয়ারম্যান আনিসুল হক ও এমডি ব্যবস্থাপনা পরিচালক শহীদ হোসেন। ওই সভাতেই চট্টগ্রাম বিশ্ববিদ্যালয়ের সাবেক ভিসি অধ্যাক আনোয়ারুল আজিম আরিফকে চেয়ারম্যান হিসেবে নির্বাচিত করা হয়। ওই সভায় পরিচালক মনোনিত হওয়া বেলাল আহমেদ ভাইস চেয়ারম্যান নির্বাচিত হন। এছাড়া ফার্স্ট সিকিউরিটি ব্যাংকের অতিরিক্ত ব্যবস্থাপনা পরিচালক কাজী ওসমান আলী এমডি হিসেবে নিয়োগ পান। ওই দিন রাতেই বাংলাদেশ ব্যাংক পুরো প্রক্রিয়ার অনুমোদন দিলেই পরদিন কাজে যোগদান করেন নতুন নির্বাচিতরা। পরে কোম্পানি সচিব হুমায়ন আহমদকে সরিয়ে সেখানে আল আরাফাহ ইসলামী ব্যাংকের কোম্পানি সচিব আব্দুল হান্নান খানকে নিয়োগ দেওয়া হয়।   পরিচালকদের পদত্যাগ ও নতুন নিয়োগের বিষয়ে জানতে কোম্পানি সচিব আব্দুল হান্নান খানকে মোবাইল ফোনে যোগাযোগ করা হয়েছিল। তার ফোন অন্য কেউ রিসিভ করে বলেন এটি আব্দুল হান্নান খানের নম্বর। কিন্তু তিনি কারও সঙ্গে কথা বলবেন না।  সম্প্রতি ব্লক মার্কেট থেকে ব্যাংকের সিংহভাগ শেয়ার কিনে নেয় এস আলম গ্রুপের সঙ্গে সংশ্লিষ্ট ২০ প্রতিষ্ঠান। এছাড়া বাইরে থেকেও শেয়ার কেনে ওই গ্রুপের বিভিন্ন প্রতিষ্ঠান। নতুন নিয়োগ পাওয়া চেয়ারম্যান ও পরিচালক এস আলম সংশ্লিষ্ট প্রতিষ্ঠানের পক্ষ থেকে মনোনিত। এছাড়া এমডি ও কোম্পানি সচিব গ্রুপটির মালিকানাধীন অন্য ব্যাংক থেকে এসেছেন।  উল্লেখ্য এর আগে চলতি বছরের ৫ জানুয়ারি ইসলামী ব্যাংকের পরিচালনা পর্ষদের শীর্ষ পদে বড় পরিবর্তন হয়। ওই সময় চেয়ারম্যান ভাইসচেয়ার এমডি পদে বড় পরিবর্তন হয়। পরে পরিচালক পদেও পরিবর্তন আসে।  ইত্তেফাকএমআই