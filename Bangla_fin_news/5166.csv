Serial,Title,Date,Author,News
5166,‘স্মার্টফোন তৈরিতে সহযোগিতা করতে সরকার প্রস্তুত’,2016-05-16,ইত্তেফাক রিপোর্ট,দেশীয় উদ্যোগে স্মার্টফোন তৈরিতে সহযোগিতা করতে সরকার প্রস্তুত বলে জানিয়েছেন শিল্পমন্ত্রী আমির হোসেন আমু।  সোমবার জাতীয় প্রেসক্লাবের কনফারেন্স লাউঞ্জে দেশীয় উদ্যোগে মোবাইল ফোন শিল্প গড়ে তোলার এখনি উপযুক্ত সময় শীর্ষক আলোচনা সভায় তিনি এ কথা বলেন।  বিশ্ব টেলিযোগাযোগ ও সংঘ দিবস২০১৬ উপলক্ষে বাংলাদেশ মোবাইল ফোন ব্যবসায়ী অ্যাসোসিয়েশন বিএমবিএ এ অনুষ্ঠানের আয়োজন করে।  শিল্পমন্ত্রী বলেন দেশ প্রযুক্তিতে অনেক দূর এগিয়ে গেছে। এখন প্রয়োজন এর সঠিক ব্যবহার। সুযোগের সঠিক ব্যবহার নিশ্চিত করতে পারলে স্মার্টফোনে দেশের চাহিদা মিটিয়ে বিদেশেও রপ্তানি করা সম্ভব। এছাড়া দেশে স্মার্টফোন তৈরি করা কঠিন কিছু নয়।  তিনি বলেন আপনারা আগে কাঁচামালের কথা না বলে শিল্প কারখানা গড়ে তোলেন। তারপর সেটিতে কী লাগবে অথবা কোনো প্রতিবন্ধকতা রয়েছে কি না সেটি দেখবে সরকার।