Serial,Title,Date,Author,News
2289,শ্রমিকের বেতন ক্যাশ আউটে হাজারে ৪ টাকার বেশি নয়,2020-04-23,ইত্তেফাক রিপোর্ট,রফতানিমুখী শিল্পে শ্রমিকদের আগামী তিন মাসের বেতন বিশেষ প্রণোদনা তহবিল থেকে মোবাইল ব্যাংকিংয়ের মাধ্যমে দেওয়ার সিদ্ধান্ত নিয়েছে বাংলাদেশ ব্যাংক। কিন্তু মোবাইল ব্যাংকগুলোতে ক্যাশ আউট এর ক্ষেত্রে চার্জ অনেক বেশি হওয়ায় আপত্তি তোলেন শ্রমিকরা। প্রতি হাজার টাকা ক্যাশ আউট করতে ফি গুণতে হয় সাড়ে ১৮ হাজার থেকে ২০ টাকা পর্যন্ত। এখন শ্রমিকদের বেতন ভাতার টাকা ক্যাশ আউট করতে সর্বোচ্চ ৪টাকা চার্জ ধার্য করেছে বাংলাদেশ ব্যাংক। বৃহস্পতিবার এ বিষয়ে একটি প্রজ্ঞাপন জারি করেছে কেন্দ্রীয় ব্যাংকের পেমেন্ট সিস্টেম বিভাগ।দেশের রফতানিমুখী শিল্প শ্রমিকদের বেতন দিতে পাঁচ হাজার কোটি টাকা তহবিল গঠন করেছে কেন্দ্রীয় ব্যাংক। এ তহবিল থেকে মাত্র ২ শতাংশ সার্ভিস চার্জ দিয়ে বিনা সুদে ২ বছরের জন্য ঋণ নিতে পারবেন শিল্পমালিকরা। তবে এই টাকা শিল্প মালিকদের কাছে দেওয়া হবে না। সরাসরি শ্রমিকদের অ্যাকাউন্টে পাঠাবে সংশ্লিষ্ট ব্যাংকগুলো। এজন্য ২০ এপ্রিলের মধ্যে শ্রমিকদের মোবাইল ব্যাংক অ্যাকাউন্ট খোলার নির্দেশ দেয় কেন্দ্রীয় ব্যাংক। পরে বিকাশ রকেট ও নগদ এই তিন মোবাইল ব্যাংকিংয়ে ২৬ লাখ নতুন অ্যাকাউন্ট খোলে গ্রাহকরা। এরমধ্যে বিকাশের সাড়ে ১২ লাখ ও রকেট এবং নগদ এর সাত লাখ করে নতুন একাউন্ট খোলা হয়েছে। যদি মোবাইল ব্যাংকিংগুলোর সাধারণ চার্জ আদায় করে তাহলে কোন শ্রমিক দশ হাজার টাকা বেতন পেলে ১৮০ থেকে ২০০ টাকা পর্যন্ত চার্জ দিতে হতো। শ্রমকদের স্বার্থ বিবেচনায় নিয়ে চার্জ কমানোর সিদ্ধান্ত নিয়েছে কেন্দ্রীয় ব্যাংক।আরো পড়ুন  ...সাধারণ ছুটির সময়ে যে সব অফিস খোলা রাখা যাবেবৃহস্পতিবারের প্রজ্ঞাপনে বলা হয়েছে গত ২ এপ্রিল রফতানিমুখী শিল্প প্রতিষ্ঠানসমূহের শ্রমিককর্মচারীদের বেতনভাতা পরিশোধের জন্য সকলকে মোবাইল ফাইন্যান্সিয়াল সার্ভিস এমএফএস অ্যাকাউন্ট খোলার নির্দেশনা দেয় বাংলাদেশ ব্যাংক। এই স্কিমের আওতায় পরিশোধিত বেতন ভাতা ক্যাশ আউট এর ক্ষেত্রে শ্রমিককর্মচারীদের স্বার্থ বিবেচনায় ফি আদায়ে শুধুমাত্র খরচ উঠানোর কস্ট রিকভারি বা কোন ক্ষেত্রে সাবসিডি প্রদানের জন্য নগদসহ সব অপারেটরকে অনুরোধ করা হয়েছে। এক্ষেত্রে শূন্য দশমিক ৮ শতাংশ বা হাজারে ৮ টাকার বেশি চার্জ আদায় করা যাবে না। এর মধ্যেও এমএফএস অপারেটরদের নিজেদের কমিশন থেকে ৪ টাকা দেবে ঋণ প্রদানকারী ব্যাংক। আর বাকি ৪ টাকা পরিশোধ করবে গ্রাহক বা শ্রমিক।উল্লেখ্য রফতানিখাতের শ্রমিকদের বেতন ভাতা পরিশোধ বিষয়ে ৫ হাজার কোটি টাকার তহবিল গঠন ও নীতিমালা বিষয়ে গত ২ এপ্রিল প্রজ্ঞাপন জারি করে বাংলাদেশ ব্যাংকইত্তেফাকইউবি