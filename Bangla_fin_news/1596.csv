Serial,Title,Date,Author,News
1596,পরিবেশবান্ধব বোতল আনছে কোকাকোলা,2021-02-17,ইত্তেফাক অনলাইন ডেস্ক,বিশ্বের বেশ কয়েকটি দেশ পরিবেশ দূষণ কমাতে ইতিমধ্যেই প্লাস্টিক বর্জন করেছে। প্যাকেজিং থেকে সম্পূর্ণরূপে প্লাস্টিক অপসারণ করতে কাগজের বোতলের প্রাথমিক পরীক্ষা শুরু করেছে বিশ্বের অন্যতম বৃহৎ পানীয় তৈরির সংস্থা কোকাকোলা।এই সূত্রেই ইয়োরোপে ২০৩০ সালের মধ্যে দূষণ কমাতে এবং প্লাস্টিক ওয়েস্টের পরিমাণ কমাতে এই সংস্থা কাগজের বোতলের ব্যবহার শুরু করছে। এর আগে এমন কাগজের বোতল প্রথমবারের জন্য তৈরি করেছিল ডেনমার্কের একটি কোম্পানি।শতভাগ পুনর্ব্যবহারযোগ্য এবং কার্বনেটেড পানীয়সমূহের গ্যাস নিঃসরণ রোধে সক্ষম এমন প্লাস্টিকমুক্ত বোতল উৎপাদন করাই এ উদ্যোগের মূল লক্ষ্য। .         .       .           .         ..    ..  .  .  .  ...      .  পরীক্ষামূলকভাবে এই বোতলে পানীয় বাজারজাত করবে কোকাকোলা। শক্ত কাগজ দিয়ে পরিবেশবান্ধব বোতল তৈরি করেছে একটি ডেনিশ কোম্পানি। এক্ষেত্রে কাগজের বোতল ভিজে যাওয়ার বা লিক হওয়ার আশঙ্কা থাকবে না। কারণ অতিরিক্ত মোটা কাগজ দিয়ে তৈরি হবে বোতলগুলি। যাতে ভিতরে একটি পলিথিন লাইনার দেওয়া থাকবে। যা রিসাইকেল পলিথিন টেরিফথ্যালেট বা পইটি দিয়ে তৈরি হবে। সংস্থা জানিয়েছে তাদের লক্ষ্য ১০০ শতাংশ প্লাস্টিক ফ্রি বোতল তৈরি করা।  এই নিয়ে নিজেদের ইউটিউব চ্যানেলে কোকাকোলার তরফে ১১ ফেব্রুয়ারি একটি ভিডিও শেয়ার করা হয়। সেখানেই কাগজের বোতল প্রস্তুত করার কথা ভাবা ও তা ইয়োরোপের মার্কেটে আনার কথা ঘোষণা করেন তারা। এই বোতল ব্যবহারের চ্যালেঞ্জ হচ্ছে বোতল তৈরিতে ব্যবহৃত কাগজটির কোন আঁশ যেন পানীয়তে না মেশে। এটি ঘটলে একদিকে যেমন পানীয়র স্বাদে পরিবর্তন আসবে তেমনি স্বাস্থ্যঝুঁকিও তৈরি হতে পারে।ইত্তেফাকএএইচপি