Serial,Title,Date,Author,News
1865,প্রকল্পে গতি বাড়াতে বিশেষ ব্যবস্থা নেওয়ার পরামর্শ এডিবির,2020-10-22,ইত্তেফাক রিপোর্ট,প্রকল্প বাস্তবায়নে গতি বাড়াতে বিশেষ উদ্যোগ নেওয়ার পরামর্শ দিয়েছে এশীয় উন্নয়ন ব্যাংক এডিবি। বাংলাদেশে এডিবির সহায়তায় পরিচালিত প্রকল্পগুলো নিয়ে ত্রিপক্ষীয় বৈঠকে এমন পরামর্শ দেওয়া হয়েছে।বুধবার দুই দিনের এই পর্যালোচনা বৈঠক শেষ হয়েছে। ভার্চুয়াল পদ্ধতিতে অনুষ্ঠিত বৈঠকে অর্থনৈতিক সম্পর্ক বিভাগের ইআরডি সচিব ফাতিমা ইয়াসমিন এবং এডিবির কান্ট্রি ডিরেক্টর মনমোহন প্রকাশ যৌথভাবে সভাপতিত্ব করেন।বৈঠক শেষে এক প্রেস বার্তায় এডিবির কান্ট্রি ডিরেক্টর মনমোহন প্রকাশ উল্লেখ করেন প্রকল্পে গতি বাড়ানোর মাধ্যমে করোনা অতিমারির প্রভাব কাটিয়ে দ্রুত আর্থসামাজিক পুনরুদ্ধারে অবদান রাখা সম্ভব হবে। বর্তমান অর্থনৈতিক পরিস্থিতিতে বাংলাদেশে করোনার প্রভাব কাটিয়ে ওঠার প্রাথমিক লক্ষণ দেখা যাচ্ছে। প্রকল্প বাস্তবায়নে গতি বাড়িয়ে কর্মসংস্থান বৃদ্ধি এবং অর্থনীতির গতি ত্বরান্বিত করা সম্ভব।প্রকল্পে গতি বাড়াতে বিশেষ ব্যবস্থা নেওয়ার পরামর্শ দিয়ে তিনি বলেন ক্রয় কার্যক্রম দ্রুত করা ভালো পরামর্শক এবং ভালো ঠিকাদার নিয়োগ করা চুক্তির কার্যকর বাস্তবায়ন পূর্ণাঙ্গভাবে ভূমি অধিগ্রহণ ও পুনর্বাসন কার্যক্রম সম্পন্ন করা উন্নত আর্থিক ব্যবস্থাপনা প্রকল্পের দূরদর্শী নকশা তৈরিসহ প্রকল্পের অনুমোদন প্রক্রিয়া দ্রুত করার মাধ্যমে এই সুফল পাওয়া সম্ভব।তিনি আরও বলেন কোভিড১৯এর এই সময়ে যথাযথ স্বাস্থ্যবিধি মেনে প্রকল্পে গতি বাড়াতে বিশেষ উদ্যোগ নিতে বাংলাদেশ সরকার এডিবি এবং প্রকল্প বাস্তবায়নকারী সংস্থার সবাই একমত হয়েছেন। সভা শেষে জানানো হয়েছে প্রকল্প প্রণয়ন থেকে অনুমোদন প্রক্রিয়ায় গতি বাড়াতে বিশেষ উদ্যোগ নেওয়া হবে। বিশেষ করে বড় প্রকল্পে চুক্তি বাস্তবায়ন দ্রুত করা স্বাস্থ্যসুরক্ষার গাইডলাইন তৈরি করা এবং প্রকল্প সংশ্লিষ্টদের ভার্চুয়াল প্রশিক্ষণের কার্যক্রম বাড়ানো হবে বলে উল্লেখ করা হয়েছে।বর্তমানে বাংলাদেশের ৫২টি উন্নয়ন প্রকল্পে এডিবির সহায়তা করছে। প্রকল্পগুলোতে সবমিলিয়ে এডিবির অর্থায়নের প্রতিশ্রুতি রয়েছে ১১ বিলিয়ন ডলার বা ৯৩ হাজার ৫০০ কোটি টাকা।ইত্তেফাকজেডএইচডি