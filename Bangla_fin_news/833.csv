Serial,Title,Date,Author,News
833,শেয়ারবাজারে সূচকের পতন কমেছে লেনদেন,2021-10-12,ইত্তেফাক রিপোর্ট,সপ্তাহের দ্বিতীয় কার্যদিবস গতকাল সোমবার দেশের প্রধান শেয়ারবাজার ঢাকা স্টক এক্সচেঞ্জ ডিএসই ও অপর শেয়ারবাজার চট্টগ্রাম স্টক এক্সচেঞ্জে সিএসই মূল্যসূচকের পতন হয়েছে। সেই সঙ্গে কমেছে লেনদেনের পরিমাণ।গতকাল ডিএসইতে লেনদেন শুরু হয় অধিকাংশ প্রতিষ্ঠানের দাম বাড়ার মাধ্যমে। অবশ্য শেষ পর্যন্ত তা আর টিকে থাকেনি। দিন শেষে বেশির ভাগ প্রতিষ্ঠানের শেয়ার ও ইউনিটের দাম কমার পাশাপাশি কমে মূল্যসূচক।গতকাল দিনের লেনদেন শেষে ডিএসইর প্রধান সূচক ডিএসইএক্স আগের দিনের তুলনায় ২২ পয়েন্ট কমে ৭ হাজার ৩৪৫ পয়েন্টে নেমে গেছে। অপর দুই সূচকের মধ্যে ডিএসইর শরিয়াহ্ দশমিক ১১ পয়েন্ট বেড়ে ১ হাজার ৫৯৬ পয়েন্টে দাঁড়িয়েছে। আর বাছাই করা ভালো কোম্পানি নিয়ে গঠিত ডিএসই৩০ সূচক ৮ পয়েন্ট কমে ২ হাজার ৭৫৭ পয়েন্টে অবস্থান করছে।  গতকাল ডিএসইতে লেনদেনে অংশ নেওয়া ৯৭টি প্রতিষ্ঠানের শেয়ার ও ইউনিট দাম বাড়ার তালিকায় নাম লিখিয়েছে। বিপরীতে দাম কমেছে ২৫৯টির। আর ২০টির দাম অপরিবর্তিত রয়েছে। ডিএসইতে লেনদেন হয়েছে ১ হাজার ৮৪৮ কোটি ৫৭ লাখ টাকার। আগের কার্যদিবসে লেনদেন হয় ১ হাজার ৯৬২ কোটি ৮৭ লাখ টাকা। সে হিসাবে লেনদেন কমেছে ১১৪ কোটি ৩০ লাখ টাকা।গতকাল টাকার অঙ্কে ডিএসইতে সবচেয়ে বেশি লেনদেন হয়েছে লাফার্জহোলসিম বাংলাদেশের শেয়ার। কোম্পানিটির ১৩৮ কোটি ৩৭ লাখ টাকার শেয়ার লেনদেন হয়েছে। দ্বিতীয় স্থানে থাকা ওরিয়ন ফার্মার ১০২ কোটি ৬ লাখ টাকার শেয়ার লেনদেন হয়েছে। ৮৭ কোটি ৩৯ লাখ টাকার শেয়ার লেনদেনের মাধ্যমে তৃতীয় স্থানে রয়েছে বেক্সিমকো।এছাড়া ডিএসইতে লেনদেনের দিক থেকে শীর্ষ ১০ প্রতিষ্ঠানের তালিকায় রয়েছেআইএফআইসি ব্যাংক পাওয়ার গ্রিড ব্রিটিশ আমেরিকান টোব্যাকো ম্যাকসন স্পিনিং এসিআই প্যারামাউন্ট টেক্সটাইল ও জিপিএইচ ইস্পাত।ইত্তেফাকএএএম