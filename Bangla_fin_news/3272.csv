Serial,Title,Date,Author,News
3272,৯ সুদে গৃহঋণ দেবে হাউস বিল্ডিং ফাইনান্স,2018-09-20,ইত্তেফাক রিপোর্ট,বাড়ি নির্মাণ কিংবা ফ্ল্যাট কেনার জন্য ৯ শতাংশ সুদে ঋণ দেবে বাংলাদেশ হাউস বিল্ডিং ফাইনান্স কর্পোরেশন বিএইচবিএফসি। আগে ঢাকা ও চট্টগ্রাম মেট্রোপলিটন এলাকায় ফ্ল্যাট ঋণ ১০ শতাংশ সুদে এবং বাড়ি নির্মাণ ঋণ সাড়ে ৯ শতাংশ সুদে ঋণ দিয়েছে সরকারি এ সংস্থাটি। এছাড়া ঢাকা ও চট্টগ্রাম মেট্রোপলিটন এলাকার বাইরে এধরনের ঋণের সুদ আগের মতোই সাড়ে ৮ শতাংশই থাকছে।  ২০০৬ সালের ১ জুলাই থেকে ২০১৭ সালের ৩০ জুন পর্যন্ত ঢাকা ও চট্টগ্রাম মেট্রোপলিটন এলাকার অতি উন্নত এলাকা এবং ঢাকা ও চট্টগ্রাম মহানগরীর অন্যান্য উন্নত এলাকায় বিএইচবিএফসির দেওয়া গৃহনির্মাণ ঋণের সুদের হার ছিল ১২ শতাংশ। ১১ বছর পর সংস্থাটি সুদের হার কমিয়ে ৯ দশমিক ৫ শতাংশে কার্যকর করে ২০১৭ সালের ১ জুলাই। একই দিন থেকে ফ্ল্যাট ক্রয়ে দেওয়া ঋণের সুদহার ১২ শতাংশ থেকে কমিয়ে ১০ শতাংশ কার্যকর করা হয়। উভয় সুদের হারই এখন ৯ শতাংশ করা হয়েছে।  তবে টঙ্গী সাভারসহ অন্যান্য বিভাগীয় শহর ও জেলা শহরে গৃহনির্মাণ ঋণের সুদের হার ১০ শতাংশ থেকে কমিয়ে ২০১৭ সালের ১ জুলাই থেকে যে ৮ দশমিক ৫ শতাংশ করা হয়েছিল সেটি অবশ্য এবার বদলানো হয়নি।  যেসব গ্রাহক এরই মধ্যে ১০ ও ৯ দশমিক ৫ শতাংশ সুদহারে ঋণ নিয়েছেন তাদের ক্ষেত্রেও নতুন হার কার্যকর হবে বলে বিএইচবিএফসি সূত্র জানিয়েছে। তবে নতুন হারের সুযোগ নিতে গেলে অবশ্যই তাদের সব কিস্তি পরিশোধ থাকতে আপটুডেট হবে। কোনো গ্রাহক আপটুডেট না থাকলে যে তারিখে আপটুডেট হবেন তার পরের মাস থেকে তার ঋণের ক্ষেত্রে নতুন হার কার্যকর হবে।  বিএইচবিএফসিতে বর্তমানে ৩২ হাজারের মতো গ্রাহক রয়েছেন। গত ২০১৭১৮ অর্থবছরে ৪০০ কোটি টাকা ঋণ মঞ্জুরের লক্ষ্যমাত্রার বিপরীতে সংস্থাটি ৪০১ কোটি টাকা মঞ্জুর করেছে। একই সময়ে ৩৫০ কোটি টাকার ঋণ বিতরণ লক্ষ্যমাত্রার বিপরীতে বিতরণ করেছে ৩৬২ কোটি টাকা ঋণ। আর্থিক প্রতিষ্ঠান বিভাগের সঙ্গে বিএইচবিএফসির চুক্তি অনুযায়ী চলতি ২০১৮১৯ অর্থবছরের জন্য সংস্থাটির ঋণ মঞ্জুরের লক্ষ্যমাত্রা ৬০০ কোটি টাকা। বিতরণের লক্ষ্যমাত্রা ৪০০ কোটি টাকা।  এদিকে বাড়ি নির্মাণ ও ফ্ল্যাট কেনায় দেশব্যাপী ঋণ বিতরণ কার্যক্রম জোরদার করতে ৩১টি নতুন শাখা খুলতে যাচ্ছে বিএইচবিএফসি। বর্তমানে আঞ্চলিক কার্যালয়সহ ২৯টি শাখা নিয়ে কার্যক্রম চালাচ্ছে সংস্থাটি। নতুন শাখাগুলো চালু হলে মোট শাখার সংখ্যা দাঁড়াবে ৬০টিতে।  সংস্থাটির ব্যবস্থাপনা পরিচালক এমডি দেবাশীষ চক্রবর্তী এ বিষয়ে বলেন এ নিয়ে আমরা গৃহনির্মাণ ও ফ্ল্যাট কেনার ঋণের সুদহার দুই দফা রিভাইজড করলাম। গত বছরের ১ জুলাইয়ের পর এবছর আবার এই দুটি ঋণের সুদহার কমিয়ে ৯ শতাংশে নামিয়ে আনা হচ্ছে। আগামী একদুই দিনের মধ্যেই এ সংক্রান্ত প্রজ্ঞাপন জারি হয়ে যাবে আশা করছি। তিনি বলেন কৃষক আবাসন ঋণ নামে ঢাকা ও চট্টগ্রাম মেট্রোপলিটন এলাকার বাইরের কৃষকদের মাত্র ৮ শতাংশ সুদে ঋণ দেওয়া হবে।  ইত্তেফাকমোস্তাফিজ