Serial,Title,Date,Author,News
1532,রোজায় আসবে ২৫ হাজার টন ভোজ্য তেল,2021-03-08,ইত্তেফাক অনলাইন ডেস্ক,আর কিছুদিন পরেই পবিত্র রমজান মাস শুরু। এই মাসে নিত্যপ্রয়োজনীয় পণ্যের বাজার পরিস্থিতি নিয়ন্ত্রণে নানা উদ্যোগ নিচ্ছে সরকার। যার অংশ হিসেবে ২৫ হাজার টন ভোজ্য তেল বিপণনের প্রস্তুতি নিয়েছে ট্রেডিং করপোরেশন অব বাংলাদেশ টিসিবি। এ ছাড়া প্রতিবারের মতোই সুলভ মূল্যে ডাল ছোলা খেজুর চিনিসহ আরও বেশ কিছু পণ্য বিপণন করবে রাষ্ট্রীয় বিপণন সংস্থাটি।বাণিজ্যমন্ত্রী টিপু মুনশি গতকাল রবিবার ৭ মার্চ সচিবালয়ে এসব তথ্য জানান। তিনি বলেন রমজানের সময় বাজারে নিত্যপ্রয়োজনীয় পণ্যের সরবরাহ নিয়ে যাতে কোনো সমস্যা না হয় সে জন্য প্রস্তুতি রয়েছে। টিসিবির মাধ্যমে ২৫ হাজার টন ভোজ্য তেল আমদানি করা হবে। অত্যাবশ্যকীয় পণ্যটি যাতে নিম্ন আয়ের মানুষের কাছে সহজে পৌঁছে দেওয়া যায় তা সরকারের উদ্দেশ্য।  রমজানে জিনিসপত্রের দাম স্বাভাবিক রাখতে ব্যবসায়ীদের পাশাপাশি ক্রেতাদেরও দায়িত্বশীল হওয়ার আহ্বান জানিয়েছেন বাণিজ্যমন্ত্রী। তিনি বলেন ব্যবসায়ীরা সুযোগ পেলেই দাম বাড়ায় এটা ঠিক। তবে এর বাইরেও প্যানিক বায়িং বলে একটা কথা আছে। এই প্রবণতার কারণেও বাজারে পণ্যের দাম বাড়ে। অনেকেই বলেন রোজা শুরুর আগেই বলেদাম বেড়ে যাবে। তাই রোজায় নিত্যপ্রয়োজনীয় পণ্য কিছু কিনে রাখার চেষ্টা করে সবাই। এতে রোজা শুরুর আগেই সবাই একসঙ্গে বাজারে ঢুকে পড়ি। তাহলে বিক্রেতারা তো সুযোগ নেবেই। আমরাই সে সুযোগ তৈরি করে দিচ্ছি। সুতরাং পণ্যের মূল্যবৃদ্ধিতে দুই পক্ষের কিছু না কিছু সংযোগ অবশ্যই রয়েছে। ভীত হয়ে কেনাকাটা না করে কেনাটা স্বাভাবিক রাখা উচিত।ইত্তেফাকটিআর