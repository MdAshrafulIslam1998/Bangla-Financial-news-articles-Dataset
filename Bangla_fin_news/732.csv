Serial,Title,Date,Author,News
732,পুঁজিবাজারে ফের সূচকের বড় পতন,2021-11-09,ইত্তেফাক রিপোর্ট,সপ্তাহের দ্বিতীয় কার্যদিবসে ফের পতন হয়েছে পুঁজিবাজারে। ঢাকা স্টক এক্সচেঞ্জ ডিএসই ও চট্টগ্রাম স্টক এক্সচেঞ্জে সিএসই সূচকের বড় পতনে লেনদেন শেষ হয়েছে। ডিএসইতে লেনদেন হওয়া ৭৮ শতাংশ ও সিএসইতে ৭৭ শতাংশ কোম্পানির শেয়ার ও মিউচ্যুয়াল ফান্ডের ইউনিটের দাম কমেছে। গতকাল ডিএসইতে আগের কার্যদিবসের চেয়ে টাকার পরিমাণে লেনদেন কমলেও সিএসইতে বেড়েছে।গতকাল সোমবার ডিএসইর প্রধান সূচক ডিএসইএক্স ৫৬ দশমিক ২৩ পয়েন্ট কমে ৬ হাজার ৭৯৯ দশমিক ৬৪ পয়েন্টে অবস্থান করছে। এর আগে ১০ অক্টোবর ডিএসইএক্স সূচক ৭ হাজার ৩৬৭ দশমিক ৯৯ পয়েন্টে পৌঁছে নতুন রেকর্ড গড়েছিল।বাজার বিশ্লেষণে দেখা যায় গতকাল বাছাই করা প্রতিষ্ঠান নিয়ে গঠিত ডিএসই৩০ সূচক ১৫ দশমিক ২৮ পয়েন্ট কমে অবস্থান করছে ২ হাজার ৫৮৩ দশমিক ৬৯ পয়েন্টে। ডিএসইএস শরীয়াহ সূচক ৬ দশমিক ৮৯ পয়েন্ট কমে অবস্থান করছে ১ হাজার ৪৩৭ দশমিক ৪৩ পয়েন্টে। ডিএসইতে ৩৭৬ কোম্পানির শেয়ার ও ইউনিটের লেনদেন হয়েছে। এর মধ্যে দর বেড়েছে ৫৫টির কমেছে ২৯৫টির এবং অপরিবর্তিত আছে ২৬টির। দিন শেষে ডিএসইতে ১ হাজার ৭১ কোটি ৮০ লাখ টাকার শেয়ার লেনদেন হয়েছে যা আগের কার্যদিবসের চেয়ে ৭৩ কোটি টাকা কম।ডিএসইতে লেনদেনের ভিত্তিতে প্রধান ১০টি কোম্পানি হলো বেক্সিমকো লি. জেনেক্স ইনফোসিস এনআরবিসি অরিয়ন ফার্মা আইএফআইসি ব্যাংক আলিফ ইন্ডা. বেক্সিমকো ফার্মা বিএটিবিসি লাফার্জহোলসিম সিমেন্ট ও মালেক স্পিনিং।এদিকে অপর শেয়ারবাজার সিএসইর প্রধান সূচক সিএসইএক্স ১২৮ দশমিক ৫২ পয়েন্ট কমে অবস্থান করছে ১১ হাজার ৯৩৩ দশমিক ৩২ পয়েন্টে। সোমবার সিএসইতে ২৮২টি কোম্পানির শেয়ার ও ইউনিটের লেনদেন হয়েছে। এর মধ্যে দর বেড়েছে ৩৭টির কমেছে ২১৭টির এবং অপরিবর্তিত আছে ২৮টির। দিন শেষে সিএসইতে ৩৪ কোটি ৭১ লাখ টাকার শেয়ার ও ইউনিট লেনদেন হয়েছে যা আগের কার্যদিবসের চেয়ে ৭ লাখ টাকা বেশি।