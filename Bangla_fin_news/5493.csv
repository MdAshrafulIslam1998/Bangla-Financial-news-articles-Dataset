Serial,Title,Date,Author,News
5493,বাংলাদেশ আউটসোর্সিংয়ের পরবর্তী গন্তব্য,2015-12-21,অনলাইন ডেস্ক,বাংলাদেশের জনসংখ্যার বিপুল সংখ্যক তরুণ তাদেরকে যদি অনলাইন আউটসোর্সিংএ দক্ষ জনশক্তিতে পরিণত করা যায় তাহলে আগামীতে দেশ আউটসোর্সিংয়ের গন্তব্য হিসেবে বিবেচিত হবে। কেরানীগঞ্জ উপজেলা পরিষদ মিলনায়তনে অনলাইন আউটসোর্সিং প্রশিক্ষণের তৃতীয় ব্যাচ চালু এবং ফ্রিল্যান্সারস অন স্পোকেন ইংলিশ কোর্সের সার্টিফিকেট বিতরণ অনুষ্ঠানে বক্তারা এ কথা বলেন।  বাংলাদেশ ইতোমধ্যে বিভিন্ন বিশ্ব বিখ্যাত আইটি প্রতিষ্ঠানে আউটসোর্সিংয়ের গন্তব্যস্থল হিসেবে স্বীকৃত পেয়েছে এবং দেশের এই বিপুল সংখ্যক তরুণকে অনলাইন আউটসোর্সিংয়ে দক্ষ জনশক্তি হিসেবে গড়ে তোলার প্রয়োজনীয় উদ্যোগ গ্রহণ করতে হবে।  অন্যান্যের মধ্যে অনুষ্ঠানে বক্তৃতা করেন ঢাকা জেলা প্রশাসক মো. তোফাজ্জল হোসেন মিয়া এফএম ইংরেজি ভাষা শিক্ষা এবং গবেষণা ইনস্টিটিউটর সিইও অধ্যাপক মোহাম্মদ ফিরোজ মুকুল ঠেংগামারা মহিলা সবুজ সংঘের টিএমএসএস আইসিটি পরিচালক নিগার সুলতানা উপজেলা নির্বাহী কর্মকর্তা আবুল বাশার মো. ফখরুজ্জামান ও কেরানীগঞ্জ উপজেলা পরিষদের চেয়ারম্যান শাহীন আহমেদ।  স্থানীয় সরকারের সহায়তা কর্মসূচির এলজিএসপি অধীনে ঢাকা জেলা প্রশাসন বেকার যুবক ও বিশেষ করে মহিলারাদের অনলাইন আউটসোর্সিং প্রশিক্ষণের উদ্যোগ নিয়েছে। এতে সহযোগিতা রয়েছে বেসরকারি প্রতিষ্ঠান ঠেংগামারা মহিলা সবুজ সংঘটিএমএসএস।  জেলা প্রশাসক মো. তোফাজ্জল হোসেন মিয়া বলেন প্রথমবারের মত ঢাকা জেলা প্রশাসন ও টিএমএসএস অনলাইন আউটসোর্সিং কার্যকরী ফ্রিলান্সারের বিকাশ ও বিশ্ব বাজারে তাদের ভাল ভাবে প্রবেশাধিকার নিশ্চিত করার জন্য যৌথভাবে প্রশিক্ষণ কর্মসূচির গ্রহণ করেছে।  ইতোমধ্যে কেরানীগঞ্জ সাভার ধামরাই ও নবাবগঞ্জসহ বিভিন্ন উপজেলায় এই প্রশিক্ষণ কর্মসূচি চালু করা হয়েছে এবং ক্রমান্বয়ে জেলা জুড়ে এটি বিস্তৃত করা হবে বলে তিনি জানান। বাসস