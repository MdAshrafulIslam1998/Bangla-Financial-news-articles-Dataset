Serial,Title,Date,Author,News
2708,আবার বাড়ল স্বর্ণের দাম,2019-08-28,ইত্তেফাক রিপোর্ট,সপ্তাহের ব্যবধানে আবার বাড়ল স্বর্ণের দাম। এ নিয়ে চলতি মাসে চতুর্থবারের মতো বাড়ানো হলো স্বর্ণের দাম। মঙ্গলবার থেকে নতুন দাম কার্যকর হয়েছে। এবার ২২ ক্যারেট মানের স্বর্ণের দাম ভরিপ্রতি বাড়ানো হয়েছে ১ হাজার ১৬৬ টাকা। এতে এই মানের স্বর্ণের প্রতি ভর দাম দাঁড়িয়েছে ৫৮ হাজার ২৮ টাকা। এবার ২২ ক্যারেটের পাশাপাশি ২১ ক্যারেট এবং সনাতন স্বর্ণের দামও বাড়ানো হয়েছে।বাংলাদেশ জুয়েলার্স সমিতি বাজুস এক সংবাদ বিজ্ঞপ্তিতে দর বাড়ার কথা জানিয়েছে। আন্তর্জাতিক বাজারে মূল্যবৃদ্ধি হওয়ায় সমন্বয়ের জন্য স্থানীয় পর্যায়েও দাম বাড়াতে হয়েছে বলে উল্লেখ করা হয়েছে। এ নিয়ে গত দেড় মাসে ছয় দফায় ২২ ক্যারেটের স্বর্ণের দাম ভরিপ্রতি প্রায় ৭ হাজার ৯০০ টাকা বাড়ানো হয়েছে।নতুন ঘোষণা অনুযায়ী ২১ ক্যারেটের প্রতি ভরি স্বর্ণের দাম ৫৫ হাজার ৬৯৬ টাকা ১৮ ক্যারেটের দর ৫০ হাজার ৬৮০ টাকা এবং সনাতন পদ্ধতির স্বর্ণের দর ৩০ হাজার ৩২৬ টাকা নির্ধারণ করা হয়েছে। ঘোষণার আগ পর্যন্ত প্রতি ভরি ২২ ক্যারেট স্বর্ণ ৫৬ হাজার ৮৬২ টাকা ২১ ক্যারেট ৫৪ হাজার ৫২৯ টাকা ১৮ ক্যারেট ৪৯ হাজার ৫১৩ টাকা এবং সনাতন পদ্ধতির স্বর্ণ ২৯ হাজার ১৬০ টাকায় বিক্রি হয়েছে। তবে রুপার দাম আগের মতো ভরিপ্রতি ৯৩৩ টাকা রয়েছে।ইত্তেফাকইউবি