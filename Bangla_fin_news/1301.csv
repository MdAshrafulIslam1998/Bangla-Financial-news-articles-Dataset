Serial,Title,Date,Author,News
1301,সামাজিক মাধ্যমে শেয়ারবাজার নিয়ে গুজব তদন্তে বিএসইসি,2021-05-27,ইত্তেফাক রিপোর্ট,শেয়ারবাজার নিয়ে ফেসবুকসহ বিভিন্ন সামাজিক যোগাযোগ মাধ্যমে ছড়ানো গুজব তদন্তে নেমেছে পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি। এজন্য বিএসইসি ঢাকা স্টক এক্সচেঞ্জ ডিএসই সেন্ট্রাল ডিপোজিটরি বাংলাদেশ লিমিটেডের সিডিবিএল কর্মকর্তাদের নিয়ে গত সোমবার চার সদস্যের একটি তদন্ত কমিটি গঠন করা হয়েছে।বিএসইসির পরিচালক রাজীব আহমেদকে প্রধান করে গঠন করা এ তদন্ত কমিটিকে ৩০ কার্যদিবসের মধ্যে প্রতিবেদন জমা দিতে বলা হয়েছে। তদন্ত কমিটির বাকি তিন সদস্য হলেন সিডিবিএলের অ্যাপ্লিকেশন সাপোর্টের প্রধান মঈনুল হক ডিএসই উপমহাব্যবস্থাপক আবু নুর মোহাম্মদ হাসানুল করিম এবং সার্ভিল্যান্স বিভাগের জ্যেষ্ঠ ব্যবস্থাপক মাহফুজুর রহমান।এ সংক্রান্ত বিএসইসির আদেশে বলা হয়েছে সম্প্রতি বিএসইসি অবহিত হয়েছে ফেসবুক হোয়াটসঅ্যাপ লিংকডইন ইউটিউবসহ বিভিন্ন সামাজিক যোগাযোগ মাধ্যমে শেয়ার লেনদেন নিয়ে নানা ধরনের গুজব ছড়ানো হচ্ছে। বিএসইসি মনে করে বিনিয়োগকারীদের স্বার্থে এ ধরনের গুজব ছড়ানোর সঙ্গে প্রত্যক্ষ বা পরোক্ষভাবে জড়িত ব্যক্তিদের চিহ্নিত করা জরুরি। যারা শেয়ার দাম ও অপ্রকাশিত মূল্য সংবেদনশীল তথ্য বিভিন্ন সামাজিক ও অন্যান্য যোগাযোগ মাধ্যমে ছড়াচ্ছে।  এর আগে সামাজিক যোগাযোগ মাধ্যমে শেয়ারবাজার নিয়ে গুজব বন্ধের লক্ষ্যে গত বছরের সেপ্টেম্বরে একটি নির্দেশনা জারি করে বিএসইসি। ঐ নির্দেশনায় বলা হয় তালিকাভুক্ত কোনো প্রতিষ্ঠানের শেয়ার বা ইউনিটের দাম বাড়বে বা কমবে এ ধরনের কোনো তথ্য প্রকাশ করলে ডিজিটাল নিরাপত্তা আইনে ব্যবস্থা নেওয়া হবে।বিএসইসির চেয়ারম্যান অধ্যাপক শিবলী রুবাইয়াতউল ইসলাম সই করা এ নির্দেশনায় বলা হয় সামাজিক যোগাযোগ মাধ্যমের কোনো গ্রুপের নামে বিএসইসি ঢাকা স্টক এক্সচেঞ্জ ডিএসই এবং চট্টগ্রাম স্টক এক্সচেঞ্জের সিএসই নাম ও লোগো ব্যবহার করা যাবে না। কেউ এ নিষেধাজ্ঞা লঙ্ঘন করলে তার বিরুদ্ধেও ডিজিটাল নিরাপত্তা আইনে ব্যবস্থা নেওয়া হবে।বিএসইসির ঐ নির্দেশনায় তিনটি বিষয়ে বিরত থাকতে বলা হয়। বিএসইসি ডিএসই ও সিএসইর নাম ব্যক্তি ও দলীয় পর্যায়ে সামাজিক যোগাযোগ মাধ্যমে প্রোফাইল বা পেজে ব্যবহার থেকে বিরত থাকতে হবে। বিএসইসি ডিএসই ও সিএসইর নাম লোগো ব্যক্তি ও দলীয় পর্যায়ে সামাজিক যোগাযোগ মাধ্যমে প্রোফাইল বা পেজে ব্যবহার থেকে বিরত থাকতে হবে। এবং ভবিষ্যত্ দাম নিয়ে যে কোনো ধরনের ভবিষ্যদ্বাণী অথবা অপ্রকাশিত তথ্য ছড়ানো থেকে বিরত থাকতে হবে।নিয়ন্ত্রক সংস্থা এমন নির্দেশনা দিলেও সামাজিক যোগাযোগ মাধ্যম ফেসবুকে বিভিন্ন গ্রুপ খুলে নিয়মিত গুজব ছড়ানো হচ্ছে। এসব গ্রুপ থেকে প্রায় কোনো না কোনো কোম্পানির নাম দিয়ে আগাম গুঞ্জন ছড়ানো হয়শেয়ার দাম বাড়বে। অনেক সময় দেখা যায় নাম প্রকাশ করা কোম্পানির শেয়ার দাম বাড়ে।ফলে একশ্রেণির বিনিয়োগকারী এ ধরনের গুজবের ওপর ভিত্তি করে বিনিয়োগও করেন। সম্প্রতি শেয়ারবাজারে ঊর্ধ্বমুখী প্রবণতা দেখা দেওয়ায় ফেসবুক গ্রুপে এ ধরনের গুজব ছড়ানোর প্রবণতা বেড়েছে।ইত্তেফাকবিএএফ