Serial,Title,Date,Author,News
5846,বিদেশি বিনিয়োগে প্রয়োজনীয় সুবিধা দেয়া হবে বাণিজ্যমন্ত্রী,2015-08-27,অনলাইন ডেস্ক,বাণিজ্যমন্ত্রী তোফায়েল আহমেদ বলেছেন বাংলাদেশে বিদেশি বিনিয়োগের জন্য প্রয়োজনীয় সকল সুযোগসুবিধা প্রদান করা হবে।  বৃহস্পতিবার সিঙ্গাপুরের দি ফুলারটন হোটেলে বাংলাদেশ ট্রেড এন্ড ইনভেস্টমেন্ট সামিট২০১৫ অনুষ্ঠানে কীনোট বক্তৃতায় তোফায়েল আহমেদ এ কথা বলেন। এ সময় বিনিয়োগকারীদের বাংলাদেশে বিশেষ অর্থনৈতিক অঞ্চল প্রদানসহ সকল প্রকার সহযোগিতার আশ্বাস দিয়ে বিনিয়োগ সুরক্ষা করারও আহবান জানিয়েছেন তিনি।  বাণিজ্যমন্ত্রী বলেন বিনিয়োগবান্ধব পরিবেশ বিরাজ করার কারনে বাংলাদেশে বিনিয়োগে অনেক দেশের বিনিয়োগকারিরা এগিয়ে আসছেন। তিনি বলেন তার দেশে বিনিয়োগ বৃদ্ধির জন্য গড়ে তোলা বিশেষ অর্থনৈতিক অঞ্চলে ইতোমধ্যে জাপান চীন এবং ভারতকে অর্থনৈতিক জোন গড়ে তুলতে জমি বরাদ্দ দেয়ার সিদ্ধান্ত গ্রহণ করা হয়েছে।  বেসরকারি পর্যায়ে চট্রগ্রামে পাঁচশত একর জমির ওপর নির্মিত রফতানি প্রক্রিয়াকরণ অঞ্চলের মধ্যে ২৫০ একর জমি কোরিয়ান এক্সপোর্ট প্রসেসিং জোন গড়ে তোলার জন্য বরাদ্দ দেয়া হয়েছে। বাংলাদেশে যে কোনো বিদেশি বিনিয়োগকারিদের সুরক্ষার জন্য পর্যাপ্ত ব্যবস্থা গ্রহণ করা হয়েছে। বিনিয়োগকারিরা বাংলাদেশে বিনিয়োগ করলে লাভবান হবেন।  তোফায়েল আহমেদ বলেন বাংলাদেশকে একসময় তলাবিহিন ঝুড়ি আখ্যা দেয়া হয়েছিল। সে সময় বাংলাদেশের মাত্র ২৫টি পণ্য পৃথিবীর ৬৮টি দেশে রফতানি করা হতো মোট রফতানির পরিমান ছিল মাত্র ৩৪৮ মিলিয়ন মার্কিন ডলার। সেই দেশ আজ বঙ্গবন্ধু কন্যা প্রধানমন্ত্রী শেখ হাসিনার নেতৃত্বে দ্রুতগতিতে এগিয়ে যাচ্ছে। বাংলাদেশ এখন ৭২৯টি টি পণ্য পৃথিবীর ১৯২টি দেশে রফতানি করছে রফতানি আয় এখন ৩১ দশমিক ২ বিলিয়ন মার্কিন ডলার।