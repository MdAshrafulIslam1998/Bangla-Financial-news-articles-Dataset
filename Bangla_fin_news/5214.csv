Serial,Title,Date,Author,News
5214,মধ্যরাত থেকে কমছে জ্বালানি তেলের দাম,2016-04-24,অনলাইন ডেস্ক,বিশ্ববাজারের সঙ্গে সঙ্গে অবশেষে কমছে জ্বালানি তেলের দাম। ফার্নেস অয়েলের দাম কমানোর ২৪ দিনের মাথায় অন্য সব জ্বালানি তেলের দাম কমানোর পরিপত্র আসছে। রবিবার এ কথা জানান বিদ্যুৎ প্রতিমন্ত্রী নসরুল হামিদ।  তিনি বলেন মধ্যরাত থেকে নতুন দর কার্যকর হবে।২০১৩ সালে আন্তর্জাতিক বাজারের সঙ্গে মূল্য সমন্বয়ের সময় বাংলাদেশে জ্বালানি তেলের দাম বাড়ানো হয়েছিল। তখন প্রতি লিটার অকটেন ৯৯ টাকা পেট্রোল ৯৬ টাকা কেরোসিন ও ডিজেল ৬৮ টাকা নির্ধারণ করা হয়।  মধ্যরাত থেকে অকটেন ও পেট্রোল প্রতি লিটারে কমবে ১০ টাকা করে। আর কেরোসিন ও ডিজেলে কমবে ৩ টাকা। রবিবার সন্ধ্যায় এবিষয়ে প্রজ্ঞাপন জারি করা হবে।  এরপর বিশ্ববাজারে জ্বালানি তেলের ব্যাপক দরপতনে সব মহল থেকে দাবি উঠলেও বাংলাদেশ সরকার জ্বালানি তেলের দাম কমাচ্ছিল না। সেজন্য বাংলাদেশ পেট্রোলিয়াম করপোরেশনের এতদিনের ভর্তুকির লোকসান পুষিয়ে নেওয়ার যুক্তি দেখানো হয়।  এরপর গত ৩১ এপ্রিল ফার্নেস তেলের দাম প্রতি লিটার ৬০ টাকা থেকে ৪২ টাকায় নামিয়ে আনা হয়। সেই সিদ্ধান্তের পর ৪ এপ্রিল জ্বালানি প্রতিমন্ত্রী নসরুল হামিদ অন্য সব জ্বালানি তেলের দামও ১০ দিনের মধ্যে কমানোর প্রতিশ্রুতি দিয়েছিলেন। ১৯ দিন পর সেই প্রতিশ্রুতি বাস্তবায়ন হতে যাচ্ছে।