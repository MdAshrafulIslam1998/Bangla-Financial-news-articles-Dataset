Serial,Title,Date,Author,News
4627,সাভারে উৎপাদন কাজ শুরু করেছে ২৪টি ট্যানারি কারখানা,2016-11-27,ইত্তেফাক রিপোর্ট,চলতি বছরের ৩১ ডিসেম্বরের মধ্যে রাজধানীর হাজারীবাগ হতে সকল ট্যানারি স্থানান্তর কার্যক্রম সম্পন্ন হবে বলে জানিয়েছেন ট্যানারি শিল্প মালিক সমিতির নেতারা। তারা বলেন এ সময়ের মধ্যে ট্যানারি স্থানান্তর করে সাভার চামড়া শিল্পনগরিতে পুরোদমে উৎপাদন কাজ শুরু করা হবে। বাংলাদেশ ক্ষুদ্র ও কুটির শিল্প কর্পোরেশন বিসিক বাস্তবায়নাধীন চামড়া শিল্পনগরিঢাকা প্রকল্পের বাস্তবায়ন অগ্রগতি পর্যালোচনার লক্ষ্যে আয়োজিত এক সভায় ট্যানারি মালিকরা এ কথা বলেন। ২৩ নভেম্বর শিল্প মন্ত্রণালয়ে এ সভা অনুষ্ঠিত হয়। সিনিয়র শিল্পসচিব মো. মোশাররফ হোসেন ভূঁইয়া এনডিসি এতে সভাপতিত্ব করেন।  শিল্পমন্ত্রণালয় সূত্র জানায় সভায় জানানো হয়েছে সাভার চামড়া শিল্পনগরিতে কেন্দ্রীয় বর্জ্য শোধনাগারের সিইটিপি দুটি মডিউল চালু রয়েছে। এর ফলে ইতোমধ্যে ২৪টি ট্যানারি কারখানা চামড়া উৎপাদন কাজ শুরু করেছে। পাশাপাশি ৫০টি ট্যানারি কারখানা ট্যানিং ড্রাম স্থাপন করেছে। খুব শিগগিরই অন্যান্য ট্যানারিও উৎপাদনে যাবে বলে বৈঠকে ট্যানারি শিল্প মালিক সমিতির নেতারা উল্লেখ করেন।  সভায় শিল্প মন্ত্রণালয়ের ঊর্ধ্বতন কর্মকর্তা বিসিক চেয়ারম্যান চামড়া শিল্পনগরি প্রকল্পের পরিচালক বাংলাদেশ ট্যানার্স অ্যাসোসিয়েশনের বিটিএ সভাপতি বাংলাদেশ ফিনিশড লেদার লেদার গুডস্ অ্যান্ড ফুটওয়্যার এক্সপোটার্স অ্যাসোসিয়েশন বিএফএলএলএফইএ বুয়েট ও এশিয়া ফাউন্ডেশনের প্রতিনিধিরা উপস্থিত ছিলেন।  বৈঠকে আরো জানানো হয় ইতোমধ্যে ১২৯টি ট্যানারি মালিক কারখানায় স্থায়ী বিদ্যুৎ সংযোগের জন্য পল্লি বিদ্যুৎ সমিতি বরাবর আবেদন করেছেন। কারখানা চালুর জন্য ২৫টি ট্যানারি স্থায়ী বিদ্যুৎ সংযোগ নিয়েছে।   ইত্তেফাকএমআই