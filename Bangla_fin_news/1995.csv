Serial,Title,Date,Author,News
1995,মোংলা বন্দরে ৪ কন্টেইনার আমদানি নিষিদ্ধ পোস্তদানা জব্দ,2020-08-13,মোংলা বাগেরহাট সংবাদদাতা,মিথ্যা ঘোষণা দিয়ে মোংলা বন্দরে আনা আমদানি নিষিদ্ধ চার কন্টেইনার পোস্তদানা জব্দ করেছে মোংলা কাস্টমস হাউস। গোপন খবরে কন্টেনাইরগুলো জব্দ করা হয়। পরে বৃহস্পতিবার দুপুরে কাস্টমস কর্তৃপক্ষ মোংলা বন্দরের ২ নম্বর কন্টেইনার ইয়ার্ডে থাকা কন্টেইনারগুলো সংশ্লিষ্ট প্রতিনিধিদের উপস্থিতিতে খোলেন। এ সময় দেখা যায় সেগুলোর মধ্যে ঘোষণা বর্হিভূত পণ্য আনা হয়েছে।২০ ফুট দৈর্ঘ্যরে ওই চার কন্টেইনারে ফুটবল টেনিস বল ও স্নো স্প্রে আনার ঘোষণা ছিল আমদানীকারক প্রতিষ্ঠানের। আমদানীকারকেরা ঘোষণা অনুযায়ী প্রতিটি কন্টেইনারে পণ্যের ওজন দেওয়া ছিল ৫ টন। সেখানে পোস্তদানা আনায় প্রতিটি কন্টেইনারে ওজন দাঁড়ায় ১৭ থেকে ২০ মেট্রিক টন। তবে পণ্যগুলো দাম কতো তা কাস্টমস কর্তৃপক্ষ জানাতে পারেনি।আরও পড়ুন ...রাজশাহীতেহদিসমেলেনিদুইশফার্মেসিরলাইসেন্সবাতিলেরউদ্যোগরাজশাহীতে হদিস মেলেনি দুইশ ফার্মেসির লাইসেন্স বাতিলের উদ্যোগমোংলা কাস্টমস হাউসের যুগ্ম কমিশনার মো. সামসুল আরেফিন খান বলেন কাস্টমস কর্তৃপক্ষের কাছে গোপন সংবাদ ছিল যে কিছু দুষ্কৃতিকারী রাতের আঁধারে কন্টেইনারের সিল ভে১ে অন্য মালামালের সঙ্গে এ অবৈধ পণ্য পাচার করবে। মিথ্যা ঘোষণা দিয়ে ঢাকার সোয়ারী ঘাট এলাকার মেসার্স তাজ ট্রেডার্স ও চক বাজারের আয়েশা ট্রেডার্স এ পণ্য আমদানি করেছে। কন্টেইনার খোলার সময় নির্ধারণ করে তাদের চিঠি দেওয়ার পাশাপাশি টেলিফোনে উপস্থিত থাকার জন্য বলা হলেও তারা উপস্থিত হননি। এ পণ্য নিয়ে এখন পরীক্ষণ চলছে। এটি শেষ হলে কাস্টমস আইনে তাদের বিরুদ্ধে আইনানুগ ব্যবস্থা নেওয়া হবে। এক্ষেত্রে পণ্যগুলো বাজেয়াপ্তসহ জড়িতদের আইনের আওতায় এনে আইনশৃঙ্খলারক্ষাকারী বাহিনীর হাতে সোপর্দ করা হতে পারে বলেও জানান তিনি।ইত্তেফাকএসি