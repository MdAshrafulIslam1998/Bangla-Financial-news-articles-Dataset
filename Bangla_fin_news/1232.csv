Serial,Title,Date,Author,News
1232,ইউনিলিভারের নতুন সিইও ও এমডি জাভেদ আখতার,2021-06-10,ইত্তেফাক অনলাইন ডেস্ক,ইউনিলিভার বাংলাদেশ লিমিটেডের ইউবিএল নতুন প্রধান নির্বাহী কর্মকর্তা সিইও ও ব্যবস্থাপনা পরিচালক এমডি হিসেবে জাভেদ আখতাররে নাম ঘোষণা করা হলো। আগামী ১ জুলাই থেকে দায়িত্ব নেবেন তিনি। আজ বৃহস্পতিবার ১০ জুন এক সংবাদ বিজ্ঞপ্তিতে এ তথ্য জানায় ইউনিলিভার। পাশাপাশি ইউনিলিভার সাউথ এশিয়া লিডারশিপ টিমেও যোগদান করবেন জাভেদ।জাভেদ আখতার ইউনিলিভার বাংলাদেশের দ্বিতীয় বাংলাদেশি এমডি হিসেবে নিয়োগ পেতে যাচ্ছেনে। এর আগে কামরান বাকের ইউনিলিভার বাংলাদেশের চেয়ারম্যান ও এমডি হিসেবে দায়িত্ব পালন করেছেন। বর্তমানে দক্ষিণ এশিয়া অঞ্চলের ডিজিটাল ট্রান্সফরমেশন অ্যান্ড গ্রোথ বিভাগের ভাইস প্রেসিডেন্ট হিসেবে দায়িত্ব পালন করছেন জাভেদ। আমগামী ১ জুলাই তিনি ইউবিএলের বর্তমান সিইও ও এমডি কেদার লেলের স্থলাভিষিক্ত হচ্ছেন।কেদার লেলে ২০১৮ সালের জানুয়ারি মাস থেকে ইউনিলিভার বাংলাদেশের সিইও ও এমডি হিসেবে দায়িত্ব পালন করে আসছেন। ব্যবস্থাপনা পরিচালকের পাশাপাশি কেদার লেলে ২০২০ সাল থেকে ইউনিলিভার বাংলাদেশের চেয়ারম্যান হিসেবেও দায়িত্ব পালন করছেন। কেদার কনজ্যুমার ডেভেলপমেন্ট ম্যানেজিং কমিটির নির্বাহী পরিচালক হিসেবে হিন্দুস্তান ইউনিলিভার লিমিটেডে এইচইউএল যোগদান করবেন। পাশাপাশি তিনি ইউনিলিভার বাংলাদেশের চেয়ারম্যান পদেও বহাল থাকবেন।জাভেদ আখতার তাঁর কর্মজীবন শুরু করেন ব্রিটিশ আমেরিকান টোব্যাকোতে। এরপর ২০০০ সালে তিনি ওরাল কেয়ার ব্যবসার সিনিয়র ব্র্যান্ড ম্যানেজার হিসেবে ইউনিলিভারে যোগদান করেন। দক্ষিণ এশিয়া দক্ষিণপূর্ব এশিয়া এবং অস্ট্রেলিয়ার বিভিন্ন অঞ্চলে সুদীর্ঘ ২৪ বছরের কাজের অভিজ্ঞতায় ঋদ্ধ জাভেদ আখতারের বিশেষ পারদর্শিতার ক্ষেত্রগুলো হলো কনজ্যুমার সেন্ট্রিসিটি ডিজাইন থিংকিং ও ইনোভেশন ম্যানেজমেন্ট। জাভেদ ঢাকা বিশ্ববিদ্যালয়ের ইনস্টিটিউট অব বিজনেস অ্যাডমিনিস্ট্রেশন আইবিএ থেকে স্নাতক ডিগ্রি লাভ করেন।  জাভেদ আখতার ডিজিটাল ট্রান্সফরমেশন অ্যান্ড গ্রোথ বিভাগের ভাইস প্রেসিডেন্ট হিসেবে দায়িত্ব গ্রহণের পর হিন্দুস্তান ইউনিলিভার লিমিটেডের এইচইউএল জন্য ডিজিটাল কাউন্সিল স্থাপন করেন। এ ছাড়া ইউনিলিভারে বহুল পরিচিত রিইমাজিন এইচইউএল এজেন্ডার রূপকারও তিনি। সমন্বিত এই অ্যান্ডটুঅ্যান্ড ডিজিটাল ট্রান্সফরমেশন প্রোগ্রামটি ইউনিলিভারে দারুণ সাড়া ফেলেছে।   ইউনিলিভার বাংলাদেশের নতুন সিইও এবং এমডি হিসেবে দায়িত্ব পাওয়ায় জাভেদকে অভিনন্দন জানিয়ে ইউনিলিভার সাউথ এশিয়ার প্রেসিডেন্ট সঞ্জীব মেহতা বলেন বাংলাদেশে ইউনিলিভারের ব্যবসায় অসাধারণ নেতৃত্ব দেওয়ায় আমি কেদারকে ধন্যবাদ দিতে চাই। নতুন ক্রেতা তৈরি কোম্পানির অ্যান্ডটুঅ্যান্ড সাপ্লাই চেইনে রূপান্তর আনা মেধা উন্নয়ন ও ইউনিলিভার বাংলাদেশে বৈচিত্র্য আনয়নের ক্ষেত্রে তাঁর অবদান সত্যিই প্রশংসনীয়।জাভেদকে সাউথ এশিয়া লিডারশিপ টিমে তাঁকে স্বাগত জানাতে পেরে আমি আনন্দিত। ইউনিলিভারের প্রবৃদ্ধির প্রধান পাঁচটি মূলনীতি নির্ধারণ এবং ভারতে রিইমাজিন এইচইউএল এজেন্ডা বাস্তবায়নে তাঁর অবদান অনস্বীকার্য। আমি নিশ্চিত যে ইউনিলিভারের বাংলাদেশ অংশের ব্যবসাকে জাবেদ নতুন উচ্চতায় পৌঁছে দিতে সক্ষম হবেন।ইত্তেফাকএসএইচ