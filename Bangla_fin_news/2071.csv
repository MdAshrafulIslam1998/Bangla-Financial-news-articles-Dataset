Serial,Title,Date,Author,News
2071,বুধবার থেকে ডিএসইতে স্বাভাবিক সময়ে লেনদেন,2020-07-07,ইত্তেফাক রিপোর্ট,লেনদেনের সময়সূচির পরিবর্তন আনার সিদ্ধান্ত নিয়েছে ঢাকা স্টক এক্সচেঞ্জের ডিএসই ব্যবস্থাপনা। নতুন সময়সূচি অনুযায়ী বুধবার ০৮ জুলাই থেকে লেনদেন চলবে সকাল সাড়ে ১০টা থেকে দুপুর আড়াইটা পর্যন্ত। ডিএসই থেকে পাঠানো এক সংবাদ বিজ্ঞপ্তিতে এ তথ্য জানা গেছে। ব্যাংকিং কার্যক্রম স্বাভাবিক লেনদেনে ফিরে আসায় ডিএসই এই সিদ্ধান্ত নিয়েছে।এর আগে ১৮ মার্চ ২০২০ ডিএসইর ৯৫৪তম জরুরি পরিচালনা পর্ষদের সভার সিদ্ধান্ত অনুযায়ী সারা বিশ্বে করোনা ভাইরাস পরিস্থিতির ভয়াবহতায় বাংলাদেশে বিশেষ সতর্কতার স্বার্থে স্কুলকলেজ বন্ধ ঘোষণা সভাসমাবেশ সীমিত করণের পাশাপাশি ঢাকা স্টক এক্সচেঞ্জ লিমিটেডের লেনদেনের সময়সূচির পরিবর্তন আনা হয়েছিল৷ নতুন সময়সূচি অনুযায়ী ১৯ মার্চ ২০২০ থেকে লেনদেনের সময়সূচি নির্ধারণ করা হয় সকাল সাড়ে ১০টা থেকে দুপুর দেড়টা পর্যন্ত। পরবর্তী সময়ে ব্যাংকিং কার্যক্রমের সঙ্গে সঙ্গতি রেখে ১৮ জুন ২০২০ তারিখ থেকে ডিএসইর লেনদেনের সময়সূচি পুণনির্ধারণ করা হয় সকাল ১০টা থেকে দুপুর ১টা পর্যন্ত৷ইত্তেফাকইউবি