Serial,Title,Date,Author,News
2247,২৫ টাকা কেজিতে পেঁয়াজ বিক্রি করবে টিসিবি,2020-05-07,ইত্তেফাক রিপোর্ট,ভোক্তা সাধারণের কথা বিবেচনা করে সরকারের বিপনন সংস্থা ট্রেডিং কর্পোরেশন অব বাংলাদেশ টিসিবি তাদের পেঁয়াজের দাম কমিয়েছে। প্রতি কেজি পেঁয়াজে ১০ টাকা কমে আগামিকাল শনিবার থেকে তা ২৫ টাকায় বিক্রি করা হবে।বৃহস্পতিবার সচিবালয়ে দেশে করোনাভাইরাস সংক্রমণের এ পরিস্থিতিতে ব্যবসা বাণিজ্য বিষয়ে আয়োজিত এক সংবাদ সম্মেলনে বাণিজ্যমন্ত্রী টিপু মুনশি টিসিবির পেঁয়াজের দাম কমানোর এ সিদ্ধান্তের কথা জানান।বাণিজ্যমন্ত্রী বলেন আগামী শনিবার থেকে ২৫ টাকা কেজি দরে টিসিবির পেঁয়াজ দেওয়া হবে যা আগে ৩৫ টাকা কেজি দরে বিক্রি করা হত। তিনি বলেন রমজানে যাতে কোনো অবস্থাতে সমস্যা না হয় এ জন্য প্রতিবছর যে পরিমান নিত্যপণ্য মজুত রাখতে হয় এবার তার ১০ গুণ রাখা হয়েছে। এজন্য আমরা করোনা পরিস্থিতিতেও ভাল অবস্থায় আছি।টিপু মুনশি বলেন নিত্যপ্রয়োজনীয় পণ্যের যে মজুদ আছে তাতে আগামী ৪ মাসে কোনো সমস্যা হবে না। এছাড়া টিসিবিও সে ব্যাপারে তৈরি হয়ে আছে। ছোলা ডাল তেল যথেষ্ট পরিমাণে মজুত আছে। ট্রাকে ও বিভিন্ন ডিলারের মাধ্যমে ৫০০ স্পটে এসব পণ্য সরবরাহ করছে টিসিবি। ঈদ পর্যন্ত এসব পণ্য বিক্রি করা হবে।বাণিজ্যমন্ত্রী বলেন দেশের বড় দুটি গ্রুপ মেঘনা ও সিটি প্রতি কেজি চিনিতে ৩ টাকা ডালে ১০ টাকা ও প্রতি লিটার তেলে ৫ টাকা কমিয়েছে। এজন্য তাদের ধন্যবাদ জানাই। আশা করি অন্যান্য বড় গ্রুপগুলোও তাদের পণ্যের দাম কমাবে।অসাধু ব্যবসায়ীদের নিয়ন্ত্রণে ভোক্তা অধিকার সংরক্ষণ অধিদপ্তর নিয়মিত বাজার অভিযান পরিচালনা করছে জানিয়ে মন্ত্রী বলেন তাদের অভিযানের ফলে কয়েকদিনের মধ্যে আদার দাম কমিয়ে আনা সম্ভব হয়েছে। গতকালও আড়াইশ টন আদা বন্দর থেকে বের হয়েছে। খুচরায় প্রতি কেজি আদা এখন ১৫০ টাকায় বিক্রি হচ্ছে বলে তিনি জানান।ইত্তেফাকএএম