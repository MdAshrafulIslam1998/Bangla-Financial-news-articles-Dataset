Serial,Title,Date,Author,News
7136,‘এ’ ক্যাটাগরির সনদ পেল বিএসইসি,2014-10-13,ইত্তেফাক রিপোর্ট,পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশনকে বিএসইসি এ ক্যাটাগরিতে উন্নীত হওয়ার সনদ ও এ উপলক্ষে সংবর্ধনা দিয়েছে ইন্টারন্যাশনাল অর্গানাইজেশন অব সিকিউরিটিজ কমিশনস আইওএসসিও। ব্রাজিলের রিওডিজেনেইরো শহরে সংস্থাটির বাত্সরিক সম্মেলনে আনুষ্ঠানিকভাবে এ সনদ দেয়া হয়। বিএসইসির পক্ষ থেকে সনদটি গ্রহণ করেন কমিশন চেয়ারম্যান অধ্যাপক ড. এম. খায়রুল হোসেন। এ সময় উপস্থিত ছিলেন কমিশনার আরিফ খান আইওএসসিওর চেয়ারম্যান ও সাধারণ সম্পাদক উপস্থিত ছিলেন। বিএসইসি সূত্রে এ তথ্য জানা গেছে। বিএসইসি জানিয়েছে এ ক্যাটাগরিতে উন্নীত হওয়ার জন্য বিভিন্ন প্রতিবন্ধকতা দূর করে প্রয়োজনীয় বিধিবিধান আইন সংশোধন ও সংযোজন করায় বিএসইসিকে আইওএসসিওর পক্ষ থেকে ধন্যবাদ দেয়া হয়। এদিকে এ ক্যাটাগরিতে উন্নীত হওয়ার ফলে বিশ্বের বিনিয়োগকারী প্রতিষ্ঠানগুলোসহ আইওএসসিওর সদস্য দেশসগুলোর বাংলাদেশের পুঁজিবাজারের প্রতি আগ্রহ বৃদ্ধি পাবে বলে মনে করছে বিএসইসি। প্রসঙ্গত গত বছরের ২০ ডিসেম্বর বিএসইসি আইওএসসিও এর এ ক্যাটাগরিতে উন্নীত হয়। বিভিন্ন দেশের পুঁজিবাজার নিয়ন্ত্রক সংস্থাগুলোর সমন্বয়ে গঠিত আন্তর্জাতিক প্রতিষ্ঠান আইওএসসিওর সদস্য হিসেবে বিএসইসি ১৯৯৫ সালে যোগদান করে।