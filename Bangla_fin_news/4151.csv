Serial,Title,Date,Author,News
4151,জিটুজি ভিত্তিতে ইউরিয়া সার আমদানির জন্য কাতার গেলেন শিল্পমন্ত্রী,2017-06-03,অনলাইন ডেস্ক,রাষ্ট্রীয় পর্যায়ে চুক্তির জিটুজি ভিত্তিতে ইউরিয়া সার আমদানি চূড়ান্ত করতে কাতার সফরে গেলেন শিল্পমন্ত্রী আমির হোমেন আমু। তার নেতৃত্বে ছয় সদস্যের উচ্চপর্যায়ের এক প্রতিনিধিদল আজ শনিবার ভোরে দোহার উদ্দেশে ঢাকা ত্যাগ করেছে।  শিল্প মন্ত্রণালয় সম্পর্কিত সংসদীয় স্থায়ী কমিটির সভাপতি ওমর ফারুক চৌধুরী সংসদ সদস্য হাবিবুর রহমান মোল্লা বিসিআইসির চেয়ারম্যান মোহাম্মদ ইকবাল পরিচালক বাণিজ্যিক মোঃ আবদুল হাই ও মহাব্যবস্থাপক ক্রয় মোঃ সহিদুল ইসলাম প্রতিনিধিদলে অন্তর্ভুক্ত রয়েছেন।  শিল্পমন্ত্রীর নেতৃত্বে প্রতিনিধিদল ৩ থেকে ৬ জুন কাতারের রাষ্ট্রায়ত্ত ইউরিয়া সার কারখানা মুনতাজাতসহ অন্যান্য কারখানা পরিদর্শন করবেন। এ সময় তারা ২০১৭১৮ অর্থবছরের জন্য মুনতাজাত থেকে ইউরিয়া সার আমদানির পরিমাণ চূড়ান্ত করবেন। পাশাপাশি তারা সার জাহাজীকরণ সম্পর্কেও বিস্তারিত অবহিত হবেন।  উল্লেখ্য দেশে ইউরিয়া সারের চাহিদা মেটাতে রাষ্ট্রীয় পর্যায়ে চুক্তির মাধ্যমে বাংলাদেশ সরাসরি কাতার সৌদিআরব ও সংযুক্ত আরব আমিরাত থেকে ইউরিয়া সার আমদানি করে থাকে। ২০০৬০৭ অর্থবছর থেকে এ ধরনের সার আমদানি অব্যাহত রয়েছে।  ২০১৬১৭ অর্থবছরে কাতারের মুনতাজাত থেকে ৩ লাখ ২৫ হাজার মেট্রিক টন ইউরিয়া সার আমদানির চুক্তি হয়েছিল। এর বিপরীতে ইতোমধ্যে ২ লাখ ৪৬ হাজার মেট্রিক টন ইউরিয়া সার আমদানি করা হয়েছে।  আগামী অর্থবছরে আমদানির পরিমাণ নির্ধারণসহ সংশ্লিষ্ট অন্যান্য বিষয়ে আলোচনার জন্য শিল্পমন্ত্রীর নেতৃত্বে প্রতিনিধিদল কাতার সফরে যাচ্ছেন।  কাতার সফর শেষে শিল্পমন্ত্রী আগামী ৬ জুন পবিত্র ওমরাহ্ পালনের উদ্দেশে জেদ্দা যাবেন। ১২ জুন তার দেশে ফেরার কথা রয়েছে। বাসস।  ইত্তেফাকএমআর