Serial,Title,Date,Author,News
3345,পশুর চামড়ার মূল্য নির্ধারণ দাম গতবারের চেয়ে কম,2018-08-09,অনলাইন ডেস্ক,আসন্ন পবিত্র ঈদুল আজহায় পশুর চামড়া সংগ্রহের জন্য দাম নির্ধারণ করেছে সরকার।এবার লবণযুক্ত প্রতিবর্গফুট গরুর চামড়া দাম ঢাকায় ৪৫ থেকে ৫০ টাকা ঢাকার বাইরে ৩৫ থেকে ৪০ টাকা খাসি ১৮ থেকে ২০ টাকা বকরি ১৩ থেকে ১৫ টাকা। গতবারের চেয়ে এবার সব চামড়ার দামই কমেছে।  গত বছর ঢাকার ভেতরে প্রতি বর্গফুট গরুর চামড়ার দাম ছিল ৫০ থেকে ৫৫ টাকা এবং ঢাকার বাইরে ৪০ থেকে ৪৫ টাকা। আর খাসি ও ভেড়ার ক্ষেত্রে দেশের সর্বত্র প্রতি বর্গফুট চামড়ার দাম ছিল ২০ থেকে ২২ টাকা। আর বকরির চামড়ার দাম ১৫ থেকে ১৭ টাকা।  আজ বৃহস্পতিবার সচিবালয়ে বাণিজ্য মন্ত্রণালয়ের সভাকক্ষে কোরবানির পশুর চামড়ার দর সংক্রান্ত এক বৈঠকে এ সিদ্ধান্ত নেওয়া হয়। বৈঠক শেষে বাণিজ্যমন্ত্রী তোফায়েল আহমেদ সাংবাদিকদের এ কথা জানান।  তোফায়েল আহমেদ বলেন লবণযুক্ত অথবা লবণ ছাড়া যাই হোক না কেন প্রতিবর্গফুট গরুর চামড়া দাম ঢাকায় ৪৫ থেকে ৫০ টাকা ঢাকার বাইরে ৩৫ থেকে ৪০ টাকা খাসি ১৮ থেকে ২০ টাকা বকরি ১৩ থেকে ১৫ টাকা।  তিনি বলেন চামড়া যাতে পাচার না হয় সে জন্য সীমান্ত এলাকায় সতর্ক থাকার নির্দেশ দেওয়া হয়েছে।  বাণিজ্যমন্ত্রীর সভাপতিত্বে বৈঠকে বাণিজ্য সচিব সুভাশিষ বসু চামড়া ব্যবসায়ীসহ সংশ্লিষ্টরা উপস্থিত ছিলেন।  ইত্তেফাককেকে