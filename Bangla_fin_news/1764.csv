Serial,Title,Date,Author,News
1764,ভারত থেকে আরো ৫০ হাজার মেট্রিক টন চাল ক্রয়সহ ছয় প্রস্তাব অনুমোদন,2020-12-30,ইত্তেফাক রিপোর্ট,ভারত হতে আরো ৫০ হাজার মেট্রিক টন ননবাসমতী সিদ্ধ চাল ক্রয়সহ মোট ৬টি প্রস্তাব অনুমোদন দিয়েছে সরকারি ক্রয় সংক্রান্ত মন্ত্রীসভা কমিটি। বুধবার ভার্চুয়াল পদ্ধতিতে অর্থমন্ত্রী আ হ ম মুস্তফা কামালের সভাপতিত্বে অর্থনৈতিক বিষয় সংক্রান্ত মন্ত্রিসভা কমিটি ও সরকারি ক্রয় সংক্রান্ত মন্ত্রিসভা কমিটির বৈঠক অনুষ্ঠিত হয়।সভা শেষে অনুমোদিত প্রস্তাবগুলোর বিষয়ে মন্ত্রিপরিষদ বিভাগের অতিরিক্ত সচিব ড. আবু সালেহ মোস্তফা কামাল সাংবাদিকদের জানান ভারত হতে ৫০ হাজার মেট্রিক টন নন বাসমতী সিদ্ধ চাল ১৬৮ কোটি ৬২ লাখ টাকায় ক্রয়ের প্রস্তাব অনুমোদন দেওয়া হয়েছে। পশ্চিম ভারতের বীরভূমির প্রতিষ্ঠান এম এস পিকে এগ্রিলিংক এই চাল সরবরাহ করবে। এতে প্রতি কেজি চালের ক্রয়মূল্য হবে কর ব্যতীত ৩৩ দশমিক ৭২ টাকা।সভায় মোট ৯টি প্রস্তাব উপস্থাপন করা হলেও ৬টি প্রস্তাব অনুমোদনের সুপারিশ করে ক্রয় কমিটি। সভা শেষে সংবাদ সম্মেলনে প্রারম্ভিক বক্তব্যে অর্থমন্ত্রী আ হ ম মুস্তফা কামাল সাংবাদিকদের প্রশ্নের জবাবে বলেন করোনা পরিস্থিতি এখনও কেটে যায়নি। এরপরেও আশা করছি আগামী বছর বাংলাদেশের অর্থনীতি ভালো করবে। পৃথিবীর সবদেশ সার্বিকভাবে যেমন নিম্নগতি লক্ষ্য করা যাচ্ছে। তেমনি সামষ্ঠিক অর্থনীতিও বিয়োগাত্মক লক্ষ্য করা যাচ্ছে।ইত্তেফাকজেডএইচ