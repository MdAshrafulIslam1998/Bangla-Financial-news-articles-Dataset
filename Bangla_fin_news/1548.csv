Serial,Title,Date,Author,News
1548,ব্লকচেইন অলিম্পিয়াড প্রতিযোগিতায় বিজয়ী ইউআইইউ ‘রোম্পেকাডেনাস’ দল,2021-03-03,ইত্তেফাক অনলাইন ডেস্ক,ইউনাইটেড ইন্টারন্যাশনাল ইউনিভার্সিটির রোম্পেকাডেনাস টিম ব্লকচেইন অলিম্পিয়াড বাংলাদেশ ২০২১ প্রতিযোগিতায় আদার ইহেলথ ক্যাটাগরিতে বিজয়ী হয়েছে।বঙ্গবন্ধু আন্তর্জাতিক সম্মেলন কেন্দ্রে গত ২৮ ফেব্রুয়ারি তারিখে চূড়ান্ত বিজয়ীদের হাতে চেক তুলে দেন আইসিটিপ্রতিমন্ত্রীজুনাইদ আহমেদ পলক।এসময় ইউআইইউ টিমের মধ্যে মো. সামিউল আলীম সাকিব সাবিলা নওশিন ইফফাত জাহান ও মো. তারেক হাসান। দলের মেন্টর হিসাবে ছিলেন ইউআইইউ সিএসই বিভাগের প্রধান অধ্যাপক ড. সালেকুল ইসলাম উপস্থিত ছিলেন।  ....ব্লকচেইন অলিম্পিয়াডে এবার বিভিন্ন বিষয়ে ১৫০টিরও বেশি দল থেকে ৪০টি দল চূড়ান্ত রাউন্ডে অংশ নেয়। বেশ কয়েটি ধাপের বাছাই প্রক্রিয়া শেষে শীর্ষ ১০টি টিমকে চূড়ান্তভাবে নির্বাচন করা হয়। বাংলাদেশ সরকারের আইসিটি বিভাগ আন্তর্জাতিক ব্লকচেইন অলিম্পিয়াড বাংলাদেশ কম্পিউটার কাউন্সিল টেকনোহেভেন কোম্পানি লিমিটেড যৌথভাবে এই প্রতিযোগিতার আয়োজন করে। এটি মূলত ব্লকচেইন প্রযুক্তিতে আগ্রহ বাড়িয়ে তুলবে এবং চতুর্থ শিল্প বিপ্লবে গুরুত্বপূর্ণ স্তম্ভ হিসাবে ভূমিকা রাখবে।   ইউআইইউ টিম রোম্পেকাডেনাস দেশের মানুষের জন্য বিকেন্দ্রীভূত স্বাস্থ্য রেকর্ড স্টোরেজ সিস্টেমের একটি প্ল্যাটফর্ম তৈরি করেছে যা পরবর্তী চিকিৎসার সুবিধার্থে ডকুমেন্টরি হিসাবে সংরক্ষণ করতে পারে। প্ল্যাটফর্মটি সাম্প্রতিক অ্যাপয়েন্টমেন্টের তারিখ অনুসারে মেডিকেল ডকুমেন্ট গুলো সংগঠিত ও সংরক্ষণ করতে পারে। উক্ত প্ল্যাটফর্মের সিস্টেম সুরক্ষা এবং গোপনীয়তা ব্লকচেইন সিস্টেম ব্যবহারের মাধ্যমে নিশ্চিত করা হয়েছে।টিম রোম্পেকাডেনাস আগামী জুলাইতে অনুষ্ঠিত হতে যাওয়া ইন্টারন্যাশনাল ব্লকচেইন অলিম্পিয়াড ২০২১ এ বাংলাদেশের প্রতিনিধিত্ব করবে। উক্ত প্রতিযোগিতায় বিশ্বের শীর্ষ বিশ্ববিদ্যালয় থেকে বিভিন্ন দল অংশ নেবে।ইত্তেফাকএমএএম