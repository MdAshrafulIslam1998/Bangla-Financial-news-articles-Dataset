Serial,Title,Date,Author,News
1641,ব্যাংকের লভ্যাংশ ঘোষণায় নতুন নীতিমালা,2021-02-08,ইত্তেফাক রিপোর্ট,তপশিলি ব্যাংকগুলোর লভ্যাংশ ঘোষণার বিষয়ে নতুন নীতিমালা জারি করেছে বাংলাদেশ ব্যাংক। চলমান করোনা পরিস্থিতিতে ব্যাংকের আর্থিক সক্ষমতা এবং ব্যাংকের শেয়ারে বিনিয়োগকারীদের রিটার্নের বিষয়টি বিবেচনা করে কেন্দ্রীয় ব্যাংক এ নীতিমালা জারি করলো। রবিবার বাংলাদেশ ব্যাংকের ডিপার্টমেন্ট অব অফসাইট সুপারভিশন থেকে ২০২০ সালের জন্য শেয়ারের বিপরীতে ডিভিডেন্ড ঘোষণার নীতিমালা জারি করা হয়েছে। এর আগে গত বছরের ১১ মে একটি প্রজ্ঞাপন জারি করেছিল। যেখানে ২০১৯ সালের ব্যাংকগুলোর মুনাফা যথাসম্ভব অবণ্টিত রেখে মূলধন শক্তিশালী করে তারল্য বজায় রাখতে বলা হয়েছিল।দেশে কার্যরত সব ব্যাংকের ব্যবস্থাপনা পরিচালক ও প্রধান নির্বাহীদের কাছে গতকাল পাঠানো প্রজ্ঞাপনে বলা হয় বিশ্বের অন্যান্য দেশের মতো বর্তমানে দেশে ভ্যাকসিন প্রয়োগের মাধ্যমে বৃহত্তর জনগোষ্ঠীকে করোনামুক্ত রাখার প্রক্রিয়া শুরু হয়েছে। একই সঙ্গে সরকার ও বাংলাদেশ ব্যাংক ঘোষিত বিভিন্ন আর্থিক ও নীতি সহায়তামূলক প্রণোদনা প্যাকেজ বাস্তবায়নের মাধ্যমে অর্থনীতির গতি ফিরিয়ে আনা হচ্ছে।  জাতীয় অগ্রগতিকে করোনা সংক্রমণের পূর্ববর্তী ধারায় উপনীত করার কার্যক্রমও অব্যাহত রয়েছে। এরূপ পরিস্থিতিতে আসন্ন বছরগুলোতে ব্যাংকসমূহের মূলধন কাঠামো অধিকতর সুসংহত করার প্রয়োজনীয়তা অনুভূত হচ্ছে। এজন্য ব্যাংকের আর্থিক সক্ষমতা এবং ব্যাংকের শেয়ারে বিনিয়োগকারীদের রিটার্নের বিষয়টি সামগ্রিকভাবে বিবেচনা করে শেয়ারের বিপরীতে ডিভিডেন্ড প্রদানের ক্ষেত্রে নতুন নীতিমালা অনুসরণ করার নির্দেশ দেওয়া হলো।ইত্তেফাকজেডএইচডি