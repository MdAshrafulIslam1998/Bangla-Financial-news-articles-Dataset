Serial,Title,Date,Author,News
7135,গ্রিন ব্যাংকিংয়ে ইসলামি পুনঃঅর্থায়ন তহবিল গঠন,2014-10-13,ইত্তেফাক রিপোর্ট,পরিবেশবান্ধব শিল্পায়ন নিশ্চিত করতে এবার গ্রিন ফাইন্যান্সিংয়ের ক্ষেত্রে ইসলামি শরিয়াহভিত্তিক পুনঃঅর্থায়ন তহবিল গঠন করেছে বাংলাদেশ ব্যাংক। শরিয়াহ ভিত্তিতে পরিচালিক ইসলামিক ব্যাংক ও আর্থিক প্রতিষ্ঠানসমূহ এ তহবিল থেকে ঋণ নিতে পারবে। গতকাল এ সংক্রান্ত প্রজ্ঞাপন জারি করেছে বাংলাদেশ ব্যাংকের গ্রিন ব্যাংকিং এন্ড সিএসআর বিভাগ। ইসলামী ব্যাংক ও আর্থিক প্রতিষ্ঠানের প্রধান নির্বাহিদের কাছে পাঠানো ওই প্রজ্ঞাপনে বলা হয়েছে নবায়নযোগ্য জ্বালানী ও পরিবেশবান্ধব খাতে অর্থায়নযোগ্য পুনঅর্থায়ন স্কীম শীর্ষক এ তহবিল থেকে ঋন নিতে হলে বাংলাদেশ ব্যাংকের গ্রিন ব্যাংকিং এন্ড সিএসআর বিভাগের সঙ্গে চুক্তি করতে হবে। মুদারাবা সঞ্চয়ী হিসাবের বিদ্যমান মুনাফার হার অথবা সময়ে সময়ে বিদ্যমান ব্যাংক হারের যেটি কম সেই ভিত্তিতে ওই তহবিলের ঋণের মুনাফার হার হিসেবে নির্ধারিত হবে। এ তহবিল ব্যবহার করতে হলে ইসলামী ব্যাংকগুলোকে খেলাপি ঋণ ১০ শতাংশের নিচে থাকা পর্যাপ্ত মুলধন ঝুকিব্যবস্থাপনা ও অর্থপাচারের নিয়মনীতি অবশ্যই পরিপালন করতে হবে। উল্লেখ্য চলতি অর্থবছরের গত ১৮ সেপ্টেম্বর শরীয়াহভিত্তিক ব্যাংকগুলোর জন্য পুনঅর্থায়ন তহবিল গঠন করে প্রজ্ঞাপন জারি করে বাংলাদেশ ব্যাংক।