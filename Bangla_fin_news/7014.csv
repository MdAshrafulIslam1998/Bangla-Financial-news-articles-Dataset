Serial,Title,Date,Author,News
7014,জামানতবিহীন এসএমই ঋণ সুবিধা বাড়ানো হবে  শিল্পমন্ত্রী,2014-11-19,রাজশাহী অফিস,শিল্পমন্ত্রী আমির হোসেন আমু বলেছেন দেশের ক্ষুদ্র ও কুটির শিল্প উদ্যোক্তাদের স্বার্থে জামানতবিহীন ঋণ সুবিধা আরো বাড়ানো হবে। তিনি বলেন উদ্যোক্তাদের স্বার্থে সিঙ্গেল ডিজিট সুদে সহজ শর্তে ঋণের ব্যবস্থা করতে তাদের মাঝে ৩৯ কোটি ৭৫ লাখ টাকা ঋণ বিতরণ করা হয়েছে। ক্রেডিট হোল সেলিং কর্মসূচির আওতায় এ পর্যন্ত এসএমই একজন উদ্যোক্তা সর্বনিম্ন ৫০ হাজার টাকা থেকে সর্বোচ্চ ১০ লাখ টাকা পর্যন্ত ঋণ পাচ্ছেন। শিল্পমন্ত্রী বুধবার রাজশাহীতে আয়োজিত আঞ্চলিক এসএমই মেলা২০১৪ এর উদ্বোধনকালে প্রধান অতিথির বক্তব্যে এ কথা বলেন। রাজশাহী নগর ভবন সংলগ্ন গ্রিণ প্লাজায় ক্ষুদ্র ও মাঝারি শিল্প ফাউন্ডেশন এ মেলার আয়োজন করে। ফাউন্ডেশনের চেয়ারপার্সন কে এম হাবিব উল্লাহর সভাপতিত্বে অনুষ্ঠানে পররাষ্ট্র প্রতিন্ত্রী মোঃ শাহ্রিয়ার আলম জেবুন নেসা আফরোজ এমপি রাজশাহীর জেলা প্রশাসক মোহাম্মদ মেসবাহ উদ্দিন চৌধুরী এসএমই ফাউন্ডেশনের ব্যবস্থাপনা পরিচালক ড. সৈয়দ মো ইহ্সানুল করিম রাজশাহী চেম্বার অব কমার্স অ্যান্ড ইন্ডাস্ট্রির সভাপতি মো মনিরুজ্জামান মনি প্রমুখ বক্তব্য রাখেন। ক্ষুদ্র ও মাঝারি শিল্পখাত বাংলাদেশের অর্থনৈতিক উন্নয়নে মূল চালিকা শক্তি হিসেবে উল্লেখ করে শিল্পমন্ত্রী বলেন এখাতের ওপর ভর করেই দেশের অর্থনীতি দ্রুত এগিয়ে যাচ্ছে। শিল্পখাতে মোট কর্মসংস্থানের ৮০ শতাংশেরও বেশি এ খাতে সৃষ্টি হচ্ছে। বর্তমান সরকার গৃহিত শিল্পনীতির ফলে দেশের ক্ষুদ্র কুটির ও মাঝারি শিল্পখাত ক্রমেই সুসংহত হচ্ছে। ইতোমধ্যে জাতীয় অর্থনীতিতে শিল্পখাতের অবদান ৩২ শতাংশে উন্নীত হয়েছে বলে জানান তিনি। আমির হোসেন আমু বলেন আয়তনে ছোট হলেও শিল্পোন্নয়নের জন্য বাংলাদেশ অপার সম্ভাবনাময় দেশ। এদেশের বিভিন্ন এলাকায় বিভিন্ন শিল্পের বিশাল সম্ভাবনা রয়েছে। এ সময়ে তিনি এলাকাভিত্তিক শিল্প সম্ভাবনার সুফল কাজে লাগাতে বাস্তবসম্মত সমীক্ষা পরিচালনার জন্য এসএমই ফাউন্ডেশনের প্রতি পরামর্শ দেন। এছাড়াও রাজশাহীর ঐতিহ্যবাহী সিল্ক শিল্পের আধুনিকায়ন পণ্য বৈচিত্রকরণ ও উদ্যোক্তাদের রপ্তানি সক্ষমতা বাড়াতে প্রয়োজনীয় প্রশিক্ষণ গবেষণা সেবা ও বাজার সুবিধা বৃদ্ধিতে প্রতিষ্ঠানটিকে কার্যকর উদ্যোগ গ্রহণের নির্দেশনা দেন শিল্পমন্ত্রী। পাঁচ দিন ব্যাপী আয়োজিত এ আঞ্চলিক মেলায় রাজশাহী অঞ্চলের ক্ষুদ্র ও মাঝারি শিল্প উদ্যোক্তাদের মোট ৫০টি স্টল স্থান পেয়েছে। এসব স্টলে সিল্ক বাটিক ও বুটিক পণ্য বাঁশবেত ও পাটজাত পণ্য প্লাস্টিক সামগ্রী চামড়াজাত পণ্য ফ্যাশন ওয়্যার ফুট ওয়্যারসহ অন্যান্য দেশিয় শিল্পপণ্য প্রদর্শন করা হচ্ছে। মেলা প্রতিদিন সকাল ১০ টা থেকে রাত ৮টা পর্যন্ত চলবে।