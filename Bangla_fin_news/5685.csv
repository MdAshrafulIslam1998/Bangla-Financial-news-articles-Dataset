Serial,Title,Date,Author,News
5685,সবজির বাজার চড়া,2015-10-09,ইত্তেফাক রিপোর্ট,বাজারে সরবরাহ কম ও বৈরি আবহাওয়ার কারণে এখনো সবজির বাজার চড়া। কাঁচামরিচের দাম কিছুটা কমেছে। পেঁয়াজ রসুনসহ অন্যান্য পণ্যের দাম স্থিতিশীল রয়েছে।  শুক্রবার রাজধানীর কমলাপুর ও খিলগাঁও কাঁচাবাজার ঘুরে দেখা গেছে ৪০ টাকার নিচে কোনো সবজি বিক্রি হচ্ছে না। ঈদের সময় সবজির দাম কিছুটা কমলেও আবারো বাড়তে শুরু করেছে বলে বিক্রেতারা জানান।  খিলগাঁও বাজারের সবজি বিক্রেতা মহসিন মিয়া বলেন ঈদের পর থেকে দুই সপ্তাহ বাজার এমনিতেই মন্দা থাকে। গত কয়েকদিন ধরে বাজার আবার চাঙ্গা হচ্ছে। বৃষ্টির কারণে বিক্রেতারা বেশি সবজি তুলছে না। এ কারণে দামও বেশি।  খিলগাঁও বাজার ঘুরে দেখা গেছে সবজির মধ্যে বরবটি ৫৫ থেকে ৬০ টাকা কাকরোল ৫০ থেকে ৬০ টাকা টমেটো ১১০ থেকে ১১৫ টাকা গাজর ৯৫ থেকে ১০০ টাকা পটল ৪৫ থেকে ৫০ টাকা চাল কুমড়া আকার ভেদে ৩০ থেকে ৫০ টাকা ঝিঙে ৪৫ থেকে ৫০ টাকা বেগুন কালো ৬০ টাকা সাদা ৪০ টাকা শশা ৪০ থেকে ৪৫ টাকা মুলা ৪০ থেকে ৪৫ টাকা দরে বিক্রি হচ্ছে।  প্রায় সব ধরনের শাক প্রতি আঁটি ১৫ থেকে ২০ টাকা দরে বিক্রি হচ্ছে।  তবে এক সপ্তাহের ব্যবধানে কাঁচামরিচের দাম কিছুটা কমেছে। যদিও খুচরা বিক্রেতারা এখনো বাড়তি দামে কাঁচামরিচ বিক্রি করছে।  শুক্রবার বাজারে কাঁচামরিচ বিক্রি হয়েছে প্রতি কেজি ১৬০ থেকে ১৮০ টাকা দরে। এক সপ্তাহ আগে এই দাম ছিল ১৮০ থেকে ২০০ টাকা। এছাড়া গত এক সপ্তাহ ধরে স্থির রয়েছে পেঁয়াজ রসুনসহ অন্যান্য মুদি পণ্যের দাম। প্রতি কেজি পেঁয়াজ ৬৫ থেকে ৭০ টাকা রসুন ৯০ টাকা আলু প্রতি কেজি ২৪২৫ টাকা এবং আদা ১৪০ টাকায় বিক্রি হচ্ছে।  এদিকে গত সপ্তাহ থেকে মাছের আমদানি বাড়ছে। তবে স্বাভাবিকের তুলনায় এখনো কম। এই সুযোগে বিক্রেতারা দামও হাকাচ্ছেন বেশ। এদিন কৈ ২০০২২০ টাকা তেলাপিয়া বড় ২৬০ সরপুঁটি ৩০০ চিংড়ি ৫৫০৯০০ টাকা রুই ২০০৪৫০ টাকায় বিক্রি হতে দেখা গেছে।  ব্রয়লার মুরগি প্রতি কেজি ১৩৫ থেকে ১৪৫ টাকা পাকিস্তানি ২৪০ ও লেয়ার মুরগি প্রতি কেজি ৩৫০ টাকায় বিক্রি হচ্ছে।