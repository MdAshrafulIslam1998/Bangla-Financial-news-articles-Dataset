Serial,Title,Date,Author,News
1496,নারীপুরুষদের মধ্যে অনৈতিক সম্পর্ক এড়িয়ে চলার পরামর্শ সোনালী ব্যাংকের,2021-03-21,ইত্তেফাক রিপোর্ট,নারীপুরুষ নির্বিশেষে সব কর্মীর সঙ্গে পেশাদারী সম্পর্কের বাইরে ব্যক্তিগত অনৈতিক সম্পর্ক এড়িয়ে চলার পরামর্শ দিয়েছে রাষ্ট্রীয় মালিকানার সোনালী ব্যাংক। সোনালী ব্যাংকের ভিজিলেন্স অ্যান্ড কমপ্লেইন্ট ম্যানেজমেন্ট ডিভিশনের জেনারেল ম্যানেজার সরদার মুজিবুর রহমান ও ডেপুটি জেনারেল ম্যানেজার মো. খায়রুল আলম স্বাক্ষরিত এক আদেশে সম্প্রতি কর্মীদের এ পরামর্শ দেওয়া হয়েছে।আদেশটি সোনালী ব্যাংকের সব প্রিন্সিপাল অফিস রিজিওনাল অফিস করপোরেট শাখা অন্যান্য শাখা সোনালী ব্যাংক স্টাফ কলেজ ট্রেনিং ইনস্টিটিউট স্থানীয় কার্যালয় বঙ্গবন্ধু অ্যাভিনিউ শাখা রমনা করপোরেট শাখা প্রধান কার্যালয়ের সব ডিভিশন সব জিএম ডিজিএম এজিএম ম্যানেজারের কাছে পাঠানো হয়েছে।সোনালী ব্যাংক সূত্রে জানা গেছে এ ব্যাংকের কর্মকর্তাকর্মচারীদের মধ্যে নারীপুরুষের অনৈতিক সম্পর্ক বেশ কয়েকবছর ধরে বেড়ে গেছে। অবস্থা স্বাভাবিক করতে কর্তৃপক্ষের উদ্যোগগুলো অনেকক্ষেত্রেই কাজে আসছে না। এমন অবৈধ সম্পর্কের জেরে এক কর্মকর্তা আরেক কর্মকর্তার বিরুদ্ধে থানায় সাধারণ ডায়েরি করছেন। কেউ কেউ মামলাও করেছেন। এমন পরিপ্রেক্ষিতে বারবার এ ধরণের অনৈতিক সম্পর্ক থেকে দূরে থাকতে বলছে ব্যাংকটির কর্তৃপক্ষ।  আদেশে বলা হয়েছে এর আগে নারীপুরুষ নির্বিশেষে সব সহকর্মীর সঙ্গে পেশাদারী সম্পর্কের বাইরে ব্যক্তিগত অনৈতিক সম্পর্কের ব্যাপারে ব্যাংকের সব পর্যায়ের নির্বাহী বা কর্মকর্তাকর্মচারীদের সতর্ক করার নির্দেশনা দেওয়া হয়। তারপরও কিছু অনাকাঙ্ক্ষিত ঘটনার কারণে নতুন করে আবারও কর্মকর্তাকর্মচারীদের উদ্দেশ্যে আরেকটি আদেশ জারি করা হলো।নতুন আদেশে বলা হয়েছে নারীপুরুষ নির্বিশেষে সব কর্মীর সঙ্গে পেশাদারী সম্পর্কের বাইরে অনৈতিক সম্পর্ক এড়িয়ে চলা বা পরিহার করার জন্য ব্যাংকের সব পর্যায়ের নির্বাহী ও কর্মকর্তাকর্মচারীকে কর্তৃপক্ষের নির্দেশক্রমে পরামর্শ দেওয়া হলো।ইত্তেফাকএসআই