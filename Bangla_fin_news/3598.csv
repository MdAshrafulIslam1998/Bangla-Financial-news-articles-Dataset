Serial,Title,Date,Author,News
3598,যুক্তরাষ্ট্রের কাছে জিএসপি সুবিধা আশা করি না  বাণিজ্যমন্ত্রী,2018-03-01,ইত্তেফাক রিপোর্ট,যুক্তরাষ্ট্রের কাছ থেকে বাংলাদেশ জিএসপি অগ্রাধিকারমূলক বাজার সুবিধা আশা করে না জানিয়ে বাণিজ্যমন্ত্রী তোফায়েল আহমেদ বলেছেন দেশটির কাছে সেই সুবিধা আর চাওয়া হবে না। কারণ আমরা যত কিছুই অগ্রগতি লাভ করি না কেন তারা বাংলাদেশকে এই সুবিধা দেবে না। গতকাল বুধবার সচিবালয়ে ঢাকায় নিযুক্ত জাপানের রাষ্ট্রদূত হিরোইয়াসু ইজুমির সঙ্গে বৈঠকের পর মন্ত্রী সাংবাদিকদের এ কথা বলেন।  বাণিজ্যমন্ত্রী বলেন যুক্তরাষ্ট্রের কাছ থেকে আমরা জিএসপি সুবিধা পাওয়ার আশা করি না। কারণ যত শর্ত পূরণ করি না কেন এরপরেও তারা বলবে আরও দরকার আরও দরকার। রোজ কেয়ামত পর্যন্ত আমরা শর্ত পূরণ করা শেষ করতে পারব না। তিনি বলেন আমাদের জিএসপি সুবিধার আর প্রয়োজনও নেই। কারণ আমরা অচিরেই স্বল্পোন্নত দেশ থেকে উন্নয়নশীল দেশে রূপান্তর হতে চলেছি। তখন আমরা ইউরোপীয় ইউনিয়নের কাছে জিএসপি প্লাস চাইব।  জাপানের রাষ্ট্রদূতের সঙ্গে বৈঠক প্রসঙ্গে বাণিজ্যমন্ত্রী বলেন জাপানের সঙ্গে আমাদের গভীর সম্পর্ক। আমাদের মূল উদ্দেশ্য হল আমাদের যেকোনো একটি বিশেষ অর্থনৈতিক অঞ্চলে জাপান বিনিয়োগ করবে। জাপান আমাদেরকে দুটি পণ্য ছাড়া সব পণ্যে শুল্কমুক্ত সুবিধা দেওয়ায় রপ্তানি দিন দিন বাড়ছে। আশা করি এক সময় জাপানে দুই বিলিয়ন ডলারের মত রপ্তানি হবে।  ইত্তেফাকনূহু