Serial,Title,Date,Author,News
1238,সিটি ব্যাংকের চেয়ারম্যান কায়সার ও ভাইস চেয়ারম্যান খালেদ পুনঃনির্বাচিত,2021-06-07,ইত্তেফাক অনলাইন ডেস্ক,সিটি ব্যাংকের চেয়ারম্যান আজিজ আল কায়সার ও ভাইস চেয়ারম্যান হোসেন খালেদ পুনঃনির্বাচিত হলেন। আজ সোমবার জুলাই ৭ সিটি ব্যাংকের পরিচালনা পর্ষদের সভায় এই সিদ্ধান্ত নেয়া হয়।আজিজ আল কায়সার সিটি ব্যাংকের একজন উদ্যোক্তা পরিচালক। তিনি তৃতীয়বারের মতো ব্যাংকের চেয়ারম্যান নির্বাচিত হলেন। এর আগে তিনি প্রথমবার ২০০৭ সালে এবং দ্বিতীয়বার ২০১৮ সালে ব্যাংকের চেয়ারম্যান নির্বাচিত হন। তাঁর নেতৃত্বে সিটি ব্যাংক প্রথাগত ব্যাংকিং সেবা প্রদানকারী প্রতিষ্ঠান থেকে উন্নত প্রযুক্তিনির্ভর প্রগতিশীল আর্থিক প্রতিষ্ঠানে রূপান্তরিত হয়। দেশের অন্যতম প্রতিষ্ঠিত শিল্পপতি হিসেবেও তিনি সুপরিচিত।বাংলাদেশের গ্রাহকদেরকে বিশ্বখ্যাত আমেরিকান এক্সপ্রেস কার্ডের সঙ্গে পরিচয় করিয়ে দেয়ার ক্ষেত্রে কায়সার মুখ্য ভূমিকা পালন করেন। তাঁর হাত ধরেই ২০০৮ সালে নতুন লোগো উন্মোচনের মাধ্যমে নবযাত্রা শুরু করে সিটি ব্যাংক। এছাড়াও তিনি ব্যাংকটির ব্রোকারেজ ও মার্চেন্ট ব্যাংক সাবসিডিয়ারি ব্যাংকের রিটেইল ব্যাংকিং ও ডিজিটাল ফাইন্যান্সিয়াল সার্ভিসেস এবং প্রায়োরিটি ব্যাংকিং সেবা সিটিজেম ও নারী ব্যাংকিং সিটি আলো এবং ঢাকা বিমানবন্দরে ব্যাংকের কার্ড গ্রাহকদের জন্য বেসরকারি খাতে দেশের প্রথম আন্তর্জাতিক লাউঞ্জ চালু করায় অগ্রণী ভূমিকা রাখেন।সফল ব্যবসায়ী হিসেবে তাঁর ম্যানুফ্যাকচারিং সার্ভিস ট্রেডিংসহ বহুমাত্রিক প্রতিষ্ঠানে নেতৃত্ব দেওয়ার অভিজ্ঞতা রয়েছে। বর্তমানে তিনি পারটেক্স স্টার গ্রুপের পরিচালক এবং এর বিভিন্ন অঙ্গপ্রতিষ্ঠানের চেয়ারম্যান ও ব্যবস্থাপনা পরিচালক হিসেবে যুক্ত আছেন। এছাড়াও তিনি মালয়েশিয়ায় সিটি ব্যাংকের সহযোগী প্রতিষ্ঠান সিবিএল মানি ট্রান্সফারের চেয়ারম্যান। প্রতিষ্ঠানটির মালয়েশিয়া জুড়ে বর্তমান শাখার সংখ্যা ১২। তিনি ব্যাংকের এক্সিকিউটিভ কমিটির চেয়ারম্যান হিসেবেও দায়িত্ব পালন করছেন।হোসেন খালেদ সিটি ব্যাংকের একজন উদ্যোক্তা পরিচালক। তিনি নতুন প্রজন্মের একজন দক্ষ ব্যবসায়ী হিসেবে সুপরিচিত। যুক্তরাস্ট্রের টলেডো বিশ্ববিদ্যালয় থেকে ব্যবসায় প্রশাসনে স্নাতক করার পরে টেক্সাসের এএন্ডএম বিশ্ববিদ্যালয় থেকে আন্তর্জাতিক ব্যাংকিংয়ের উপর তিনি এমবিএ করেন।২০০০ সালে পারিবারিক ব্যবসা আনোয়ার গ্রুপে যোগ দেন খালেদ। সেই থেকে তিনি এই শিল্পগোষ্ঠীকে দক্ষতার সঙ্গে পরিচালনা করছেন। এই সময়কালের মধ্যে তার উল্লেখযোগ্য অর্জনগুলোর মধ্যে রয়েছে চারবার ঢাকা চেম্বারের সভাপতি নির্বাচিত হওয়া ২০০৭ ২০০৮ ২০১৫ ২০১৬ এবং বাংলাদেশ বেটার বিজনেস ফোরামের কোচেয়ারম্যান অনট্রাপ্রানার্স অরগানেজেশন ইও বাংলাদেশের প্রতিষ্ঠাতা সভাপতি হিসেবে দায়িত্ব পালন করা।আনোয়ার গ্রুপের ব্যবস্থাপনা পরিচালক হোসেন খালেদ সিটি ব্যাংকের এক্সিকিউটিভ কমিটির চেয়ারম্যান হিসেবে দায়িত্ব পালন করছেন। এছাড়া তিনি ব্যাংকটির রিস্ক ম্যানেজমেন্ট কমিিিটর কনভেনর এবং সিটি ব্রোকারেজ লিমিটেড ও সিটি হংকং লিমিটেড এর চেয়ারম্যান।ইত্তেফাকএসএইচ