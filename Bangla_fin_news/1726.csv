Serial,Title,Date,Author,News
1726,জনতা ব্যাংকের সর্বোচ্চ রপ্তানি ও গ্রাহক সম্মাননা পাচ্ছে বেক্সিমকো,2021-01-14,ইত্তেফাক রিপোর্ট,রাষ্ট্রায়ত্ত জনতা ব্যাংকের সর্বোচ্চ রপ্তানি ও সেরা গ্রাহক সম্মাননা পাচ্ছে বেক্সিমকো লিমিটেড। আজ বৃহস্পতিবার ব্যাংকের প্রধান কার্যালয়ে আয়োজিত অনুষ্ঠানের মাধ্যমসর্বোচ্চ রপ্তানির ট্রপি ও সেরা গ্রাহকের সম্মাননা প্রদান করা হবে।এর আগে গত ৬ জানুয়ারি অনুষ্ঠিত ব্যাংকের ৬৪৮তম বোর্ড সভায় ২০২০ সালের জন্য বেক্সিমকো লিমিটেডকে এই সম্মাননা প্রদানের সিদ্ধান্ত গৃহীত হয়। ব্যাংকের হিসাব অনুযায়ী ২০২০ সালে বেক্সিমকো লিমিটেডের রপ্তানির পরিমাণ ছিল ২ হাজার ৩২৬ কোটি ৫৪ লাখ টাকা। যেখানে গত বছর বেক্সিমকো গ্রুপের সর্বমোট রপ্তানির পরিমাণ ছিল ৪ হাজার ৭১৩ কোটি ৯১ লাখ টাকা। একই সময়ে বেক্সিমকো গ্রুপ কর্তৃক প্রদত্ত ঋণ পুনঃতপশিলকৃত পুনর্গঠিত ঋণের কিস্তির পরিমাণ ছিল ৪২৬ কোটি ৬১ লাখ টাকা। বেক্সিমকো গ্রুপ হতে জনতা ব্যাংকের সর্বমোট আয়ের পরিমাণ ছিল ৪৮৩ কোটি ৯২ লাখ টাকা। গ্রুপটির চেয়ারম্যানের দায়িত্বে আছেন এ এস এফ রহমান। প্রধানমন্ত্রীর বেসরকারি শিল্প ও বিনিয়োগ উপদেষ্টা সালমান এফ রহমান এমপি বেক্সিমকো গ্রুপের ভাইস চেয়ারম্যান।ইত্তেফাকএমআর