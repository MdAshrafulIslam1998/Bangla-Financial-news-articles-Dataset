Serial,Title,Date,Author,News
1586,মাতৃভাষা দিবসে ইভ্যালির বাংলা লোগো,2021-02-21,ইত্তেফাক অনলাইন ডেস্ক,আন্তর্জাতিক মাতৃভাষা দিবস ও শহীদ দিবস উপলক্ষ্যে বাংলায় নিজেদের লোগো উন্মোচন করেছে দেশীয় ইকমার্স মার্কেটপ্লেস ইভ্যালি ডট কম ডট বিডি। মাতৃভাষা দিবসের প্রথম প্রহরে আনুষ্ঠানিকভাবে এই লোগো উন্মোচন করে প্রতিষ্ঠানটি।রবিবার ২১ ফেব্রুয়ারি রাজধানীর ধানমন্ডিতে ইভ্যালির প্রধান কার্যালয়ে প্রতিষ্ঠানটির চেয়ারম্যান শামীমা নাসরিন ও প্রধান নির্বাহী মোহাম্মদ রাসেল কর্মীদের সাথে নিয়ে এই লোগো উন্মোচন করেন।উন্মোচনের পাশাপাশি নতুন বাংলা লোগো ফেসবুকে ইভ্যালির অফিসিয়াল পেজ ও গ্রুপগুলোতেও প্রোফাইল ও কভার ফটো হিসেবে প্রকাশ করা হয়েছে। একই সাথে প্রতিষ্ঠানটির বিভিন্ন পর্যায়ের কর্মকর্তা নিজেদের সামাজিক যোগাযোগ মাধ্যমগুলোতেও নতুন লোগো প্রকাশ করেছেন।  এ বিষয়ে ইভ্যালির চেয়ারম্যান শামীমা নাসরিন বলেন পৃথিবীতে আমরাই একমাত্র জাতি যারা মাতৃভাষার জন্য জীবন বিসর্জন করেছি। কাজেই বাংলা ভাষা আমাদের অহংকার এবং দিবসটি পৃথিবীর সকল বাংলা ভাষাভাষি মানুষের কাছে গৌরবের। একটি প্রযুক্তিভিত্তিক স্টার্টাপ হিসেবে যাত্রা শুরু করা ইভ্যালির আন্তর্জাতিক পরিমণ্ডলে ও ভার্চুয়াল জগতে পরিচিতির জন্য ইংরেজি লোগোর প্রয়োজন। তবে দেশিয় প্রতিষ্ঠান হিসেবে আমরাও দিবসটির প্রতি শ্রদ্ধা জানাতে পেরে সত্যিই গর্ববোধ করছি।ইভ্যালির ব্যবস্থাপনা পরিচালক ও প্রধান নির্বাহী মোহাম্মদ রাসেল বলেন ইভ্যালি বিশ্বাস করে কোটি মানুষের ভেতর জেগে থাকা অদম্য সম্ভাবনার উপর ভর করে পৃথিবীর বুকে এক উজ্জ্বল নক্ষত্রের নাম হবে বাংলাদেশ। ১৯৫২ সালের ভাষা আন্দোলন আমাদের অন্তরে বীজ বুনেছিল মায়ের ভাষায় ইচ্ছেমতো কথা বলার স্বাধীনতার বীজ বুনেছিল স্বাধীন সার্বভৌম বাংলাদেশের। আমাদের জাতির পিতা বঙ্গবন্ধু শেখ মুজিবুর রহমান বিশ্বাস রেখেছিলেন এদেশের সাড়ে সাত কোটি মানুষের উপর। তাঁর নেতৃত্বে ১৯৭১ সালে দীর্ঘ নয় মাস স্বাধীনতা সংগ্রামের বিনিময়ে আমরা পেয়েছি শির উঁচু করে শ্রেষ্ঠত্বের পথে এগিয়ে চলা আজকের এই বাংলাদেশ। স্বাধীন দেশের উন্নয়নের পথে গর্বিত অংশীদার হতে পেরে ইভ্যালি গর্বিত। ইভ্যালি শ্রদ্ধা জানায় দেশ গড়ার কারিগর ও স্বপ্নদ্রষ্টা জাতির পিতা বঙ্গবন্ধু শেখ মুজিবুর রহমান ও এদেশের কোটি মানুষকে যারা নিঃস্বার্থভাবে দেশের জন্য আত্মত্যাগ করেছেন।ইত্তেফাকএমএএম