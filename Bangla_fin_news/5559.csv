Serial,Title,Date,Author,News
5559,হ্যাকারের কবলে কয়েক ঘণ্টা সোনালী ব্যাংকের ওয়েবসাইট,2015-12-02,অনলাইন ডেস্ক,বাংলাদেশের বৃহত্তম রাষ্ট্রায়ত্ত সোনালী ব্যাংকের ওয়েবসাইট হ্যাকড করা হয়েছিল। মঙ্গলবার রাতের কোনো এক সময় ব্যাংকটির ওয়েবসাইট আক্রান্ত হয়। বুধবার সকালে সাইটে ঢুকে হ্যাকারদের নোটিশ দেখতে পাওয়া যায়।  কালো ব্যাকগ্রাউন্ডের ওপর হুডধারী এক যুবকের ছবি দিয়ে তার নিচে লেখা দেখা যায়   । সেখানে হ্যাকার নিজের পরিচয় দিয়েছেন   নামে।  এ বিষয়ে সোনালী ব্যাংকের আইটি বিভাগের মহাব্যবস্থাপক সর্দার নুরুল আমিন বুধবার সকালে জানিয়েছেন আমি এখনো অফিসে পৌঁছাইনি। অফিসে ঢুকে বিষয়টা দেখব। পরে সকাল ১০টার দিকে সাইট আবার স্বাভাবিক হওয়ার কথা জানান।  সর্দার নুরুল আমিন বলেন আমরা ভেন্ডরকে ডেকেছি। আমাদের সাইট কীভাবে আরো নিরাপদ রাখা যায় সে ব্যবস্থা নেয়া হবে।  তিনি বলেন ওয়েবসাইট কিছু সময়ের জন্য হ্যাকড থাকায় ব্যাংকিং ডেটা হেরফের হওয়ার আশঙ্কা নেই।  ২০১৩ সালে সোনালী ব্যাংকের একটি হিসাবের পাসওয়ার্ড হ্যাকিংয়ের মাধ্যমে আড়াই লাখ ডলার লোপাট হয়। গতবছর এক অনুষ্ঠানে ঐ তথ্য প্রকাশ করেন ব্যাংক ও আর্থিক প্র্রতিষ্ঠান বিভাগের সচিব এম আসলাম আলম।বিডিনিউজ।