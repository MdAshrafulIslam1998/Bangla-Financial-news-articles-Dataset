Serial,Title,Date,Author,News
3603,বাংলাদেশের স্বাস্থ্যখাতে বিনিয়োগে আগ্রহী অস্ট্র্রিয়া,2018-02-26,অনলাইন ডেস্ক,বাংলাদেশের স্বাস্থ্যখাতে বিনিয়োগের আগ্রহ ব্যক্ত করেছে অস্ট্রিয়া। আজ সোমবার সচিবালয়ে স্বাস্থ্য ও পরিবার কল্যাণ মন্ত্রী মোহাম্মদ নাসিমের সাথে তার কার্যালয়ে অস্ট্রিয়ার ব্যবসায়ী প্রতিনিধি দল সাক্ষাতকালে এ আগ্রহের কথা ব্যক্ত করে।    ঢাকায় নিযুক্ত অস্ট্রিয়ার রাষ্ট্রদূত ব্রিজিট ওপিনজার ওয়ালশোফার এসময় জানান তার দেশের সরকার বাংলাদেশের স্বাস্থ্যখাতের জন্য স্বল্প সুদে ঋণ প্রদানে আগ্রহী। পাশাপাশি সেখানকার বেসরকারি বিনিয়োগকারীরাও এখানকার বেসরকারি খাতে বিনিয়োগের সম্ভাবনা যাচাই করছে বলে তিনি উল্লেখ করেন।    অস্ট্রিয়ার প্রতিনিধিদল বাংলাদেশের মা ও শিশু স্বাস্থ্য ক্যান্সার নাককানগলা বিভাগসহ কয়েকটি ক্ষেত্রে বিনিয়োগ করার আগ্রহের কথাও জানান। বিশ্বের বিভিন্ন দেশে হাসপাতাল উন্নয়নে সুখ্যাতি অর্জনে সক্ষম হয়েছে অস্ট্রিয়ার এএমই কোম্পানী। আর এ কোম্পানিসহ কয়েকটি প্রতিষ্ঠানের প্রতিনিধিদল এসময় উপস্থিত ছিলেন। বাসস।   ইত্তেফাকএমআই