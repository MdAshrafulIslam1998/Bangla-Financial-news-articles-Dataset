Serial,Title,Date,Author,News
5726,‘শর্ত পূরণ হলেও জিএসপি ফেরত দিতে ইউএসটিআরের নানা কথা’,2015-09-22,ইত্তেফাক রিপোর্ট,যুক্তরাষ্ট্রে স্থগিত হওয়া জিএসপি শুল্ক ও কোটামুক্ত রপ্তানি ফেরিয়ে দিতে দেশটির দেয়া ১৬টি শর্ত পূরণ হলেও জিএসপি ফেরত দিতে তারা নানা কথা বলছে বলে উল্লেখ করেছেন বিজিএমইএর সদ্য বিদায়ী সভাপতি আতিকুল ইসলাম।  মঙ্গলবার সংগঠনের বার্ষিক সাধারণ সভায় নতুন কমিটির কাছে দায়িত্ব হস্তান্তরকালে তিনি এ সব কথা বলেন।  জিএসপি ফেরতের জন্য দেয়া শর্ত পালনের অগ্রগতি পর্যালোচনায় যুক্তরাষ্ট্রের বাণিজ্য দপ্তরের ইউএসটিআর একটি প্রতিনিধিদল বর্তমানে বাংলাদেশ সফর করছে। মাইকেল জে ডিলেনির নেতৃত্বে ওই প্রতিনিধিদলের সঙ্গে বৈঠকের প্রসঙ্গটি তুলে ধরে আতিকুল ইসলাম বলেন তারা বলল১৬টি শর্ত পূরণ করো। বললামসব শর্ত পূরণ করেছি। প্রতিনিধি দলের প্রধান মাইকেল জে ডিলেনিও শ্রমিক নেতাদের সঙ্গে বৈঠক করে জেনেছেন গত তিন বছরে গার্মেন্টস খাতে শ্রমপরিবেশের অগ্রগতির কথা। তিনি তা স্বীকারও করেছেন। কিন্তু যখন জিএসপি ফেরত দিতে বলি তখনই নানা কথা বলছেন।  এ সময় সিদ্দিকুর রহমানের নেতৃত্বে নতুন কমিটির কাছে দায়িত্ব হস্তান্তর করে তার নেতৃত্বাধীন কমিটি। নতুন কমিটিকে সংগঠনের বর্তমান অগ্রগতির ধারাবাহিকতা বজায় রাখার আহ্বান জানান তিনি।  এ কমিটি আগামী দুই বছর দায়িত্ব পালন করার কথা রয়েছে। এ নির্বাচন পরিচালনা কমিটির প্রধান জাহাঙ্গীর আলামিনসহ বিজিএমএর সদস্য বিভিন্ন পোশাক কারখানার মালিকরা উপস্থিত ছিলেন।