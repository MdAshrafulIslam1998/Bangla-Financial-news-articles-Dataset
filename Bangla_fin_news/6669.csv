Serial,Title,Date,Author,News
6669,‘টেকসই অর্থনৈতিক প্রবৃদ্ধি অর্জনে দরকার অন্তর্ভুক্তিমূলক অর্থায়ন’,2015-02-18,ইত্তেফাক রিপোর্ট,বাংলাদেশ ব্যাংক গভর্নর ড. আতিউর রহমান বলেছেন টেকসই অর্থনৈতিক প্রবৃদ্ধি অর্জনে দরকার অন্তর্ভুক্তিমূলক অর্থায়ন। বুধবার জাপানের রাজধানী টোকিওতে অনুষ্ঠিত উন্নত ও উন্নয়নশীল এশিয়া দ্রুত ও অন্তর্ভুক্তিমূলক প্রবৃদ্ধিতে সমর্থন শীর্ষক সম্মেলনে তিনি এ কথা বলেন। আইএমএফজাইকার যৌথ আয়োজনে এ সম্মেলনের এসএমই উন্নয়নের প্রসার অধিবেশনে আলোচক হিসেবে তিনি বক্তব্য দেন। অনুষ্ঠানে জাইকার প্রেসিডেন্ট আকিহিতো তানাকা এবং আইএমএফর ডিএমডি নাউকি শিনোহারা যৌথভাবে সম্মেলনটি উদ্বোধন করেন। উদ্বোধনী অধিবেশনে জাপানের অর্থ মন্ত্রণালয়ের মহাপরিচালক মালদ্বীপের অর্থমন্ত্রী বাংলাদেশ সরকারের অর্থ ও পরিকল্পনা প্রতিমন্ত্রী এশিয়ার বিভিন্ন দেশের অর্থমন্ত্রী ও কেন্দ্রীয় ব্যাংকের গভর্নরগণ বাংলাদেশ সরকারের বাণিজ্য মন্ত্রণালয়ের সিনিয়র সচিব এবং জাপানে নিযুক্ত বাংলাদেশের রাষ্ট্রদূতসহ অন্যরা উপস্থিত ছিলেন। জাইকা প্রেসিডেন্ট অংশগ্রহণকারীদেরকে এসএমই উন্নয়নের মাধ্যমে অর্থনৈতিক অন্তর্ভুক্তি এবং দারিদ্র্য দূরীকরণে সহায়তা করতে আহ্বান জানান। গভর্নর বলেন বৈশ্বিক বাণিজ্যিক ব্যাংকগুলোকে অন্তর্ভুক্তিমূলক সামাজিক দায়বদ্ধ অর্থায়ন ও পরিবেশবান্ধব অর্থায়নে উদ্বুদ্ধ করা আবশ্যক। কারণ বৈশ্বিক উত্পাদন প্রবৃদ্ধির সাথে সঙ্গতি রেখে এগিয়ে যেতে এসএমই খাতে অন্তর্ভুক্তিমূলক অর্থায়ন এবং অর্থনৈতিক কর্মকাণ্ড থেকে সুবিধাবঞ্চিত জনগোষ্ঠীকে প্রাতিষ্ঠানিক গণ্ডির আওতায় নিয়ে তা করা প্রয়োজন। তিনি বলেন অন্তর্ভুক্তিমূলক প্রবৃদ্ধিকে আরো এগিয়ে নিতে ও কাঙ্ক্ষিত এসএমই প্রবৃদ্ধি অর্জনে ক্ষুদ্রঋণ প্রতিষ্ঠানগুলোকে সহায়তার মাধ্যমে অধিকতর সুবিধা প্রদান ছাড়াও রাজস্ব ও আর্থিক নীতির গভীর সমন্বয় দরকার।