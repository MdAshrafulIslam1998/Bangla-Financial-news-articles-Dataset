Serial,Title,Date,Author,News
992,ক্ষতিগ্রস্ত ফিলিস্তিনি জনগণের পাশে কাজী এন্টারপ্রাইজেস,2021-08-25,ইত্তেফাক অনলাইন ডেস্ক,ইসরায়েলের হামলায় ক্ষতিগ্রস্ত ফিলিস্তিনি জনগণের পাশে দাঁড়িয়েছে কাজী এন্টারপ্রাইজেস লিমিটেড। হামলায় ক্ষতিগ্রস্ত ফিলিস্তিনিদের প্রতি সংহতি জানিয়ে অনুদান প্রদান করেছে প্রতিষ্ঠানটি।সম্প্রতি রাজধানীর বারিধারায় অবস্থিত ফিলিস্তিন দূতাবাসে কাজী এন্টারপ্রাইজেস লিমিটেডের পক্ষ থেকে সিনিয়র ব্র্যান্ড ম্যানেজার ইশতিয়াক নাহিদ এবং ব্র্যান্ড ম্যানেজার নাহিদা বেগম ফিলিস্তিনের রাষ্ট্রদূত ইউছুপ এস ওয়াই রামাদ্বানের হাতে এই অনুদান তুলে দেন।মূলত ফিলিস্তিনের জনগণের পাশে দাঁড়াতে কাজী এন্টারপ্রাইজেস লিমিটেড একটি ক্যাম্পেইনের আয়োজন করে। সেই ক্যাম্পেইনে বিক্রয়কৃত যেকোনো পণ্যের বিক্রয়লব্ধ অর্থের ৫ এবং কাজী এন্টারপ্রাইজেস লিমিটেডএর পক্ষ থেকে সমান অংকের টাকা অর্থাৎ মোট ১০ অর্থ পৌঁছে দেয়া হলো ফিলিস্তিন রাষ্ট্রদূতের কাছে।বাংলাদেশের অকৃত্রিম বন্ধু ফিলিস্তিন রাষ্ট্র ও জনগনের পাশে দাঁড়াতে পেরে কাজী এন্টারপ্রাইজেস লিমিটেড গর্বিত। তারা বিশ্বাস করে এই ক্ষুদ্র প্রচেষ্টা এই বন্ধনকে আরও দৃঢ় করবে। সেই সাথে কাজী এন্টারপ্রাইজেস লিমিটেড ধন্যবাদ জানিয়েছে তাদের সকল ভোক্তা ও শুভানুধ্যায়ীদের যারা এই প্রচেষ্টাকে সফল ও সার্থক করে তুলেছেন। দীর্ঘ ২০ বছরের পথচলায় যে আস্থা ও ভালোবাসা তাঁরা দিয়েছেন তার জন্য কাজী এন্টারপ্রাইজেস লিমিটেড কৃতজ্ঞ।