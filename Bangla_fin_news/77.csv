Serial,Title,Date,Author,News
77,ঈদের ছুটিতে এটিএম বুথে পর্যাপ্ত টাকা রাখার নির্দেশ,2022-07-08,ইত্তেফাক রিপোর্ট,আসন্ন ঈদুল আজহার ছুটিতে গ্রাহক যেন নিরবচ্ছিন্ন লেনদেন করতে পারেন সেই লক্ষ্যে এটিএম বুথে পর্যাপ্ত টাকা সরবরাহের নির্দেশ দিয়েছে কেন্দ্রীয় ব্যাংক। একই সঙ্গে পয়েন্ট অব সেল পিওএস অনলাইন ইপেমেন্ট গেটওয়ে ও মোবাইল ফাইন্যান্সিয়াল সার্ভিসেসের এমএফএস মাধ্যমে গ্রাহকদের নিরবচ্ছিন্ন লেনদেনেরও নির্দেশনা দেওয়া হয়েছে। গতকাল বৃহস্পতিবার কেন্দ্রীয় ব্যাংকের পেমেন্ট সিস্টেমস ডিপার্টমেন্ট থেকে এ সংক্রান্ত নির্দেশনা দেওয়া হয়। দেশের সব ব্যাংক মোবাইল ফিন্যান্সিয়াল সার্ভিস প্রোভাইডার বা পেমেন্ট সার্ভিস প্রোভাইডার পেমেন্ট সিস্টেম অপারেটরের ব্যবস্হাপনা পরিচালক ও প্রধান নির্বাহী কর্মকর্তার কাছে এ নির্দেশনা পাঠানো হয়েছে। নির্দেশনায় বলা হয় অটোমেটেড টেলার মেশিনের এটিএম ক্ষেত্রে সার্বক্ষণিক সেবা নিশ্চিত করতে হবে। এটিএমে কারিগরি ত্রুটি দেখা দিলে তা দ্রুততম সময়ের মধ্যে নিরসনের ব্যবস্হা করতে হবে। এটিএম বুথে পর্যাপ্ত টাকার সরবরাহ নিশ্চিত করতে হবে। টাকা উত্তোলনের ক্ষেত্রে প্রতিটি লেনদেনের সর্বোচ্চ সীমা রাখা এবং এটিএম বুথে সার্বক্ষণিক নিরাপত্তা ব্যবস্হা নিশ্চিত করতে হবে। পয়েন্ট অব সেলের পিওএস ক্ষেত্রে বলা হয় সার্বক্ষণিক পিওএস সেবা নিশ্চিত করতে হবে জাল জালিয়াতি রোধে মার্চেন্ট এবং গ্রাহককে সচেতন করতে হবে। ইন্টারনেট ব্যাংকিং ও অনলাইন ইপেমেন্ট গেটওয়ের ক্ষেত্রে বলা হয় অ্যাকাউন্টের মাধ্যমে সম্পাদিত লেনদেন ও অনলাইন ইপেমেন্ট গেটওয়েতে কার্ডভিত্তিক কার্ড নট প্রেজেন্ট লেনদেনের ক্ষেত্রে দুই ধরনের যাচাই ব্যবস্হা নিশ্চিত করতে হবে। ৮৫ রেসপন্স কোড সংবলিত লেনদেনের স্টেটমেন্ট রিপোর্ট পাওয়ার পর রিসিভিং ব্যাংক কর্তৃক নিজ উদ্যোগে বেনিফিসিয়ারি গ্রাহকের হিসাবে ফান্ড ক্রেডিট করতে হবে। এছাড়া মোবাইল ফাইন্যান্সিয়াল সার্ভিস এমএফএস প্রদানকারী সব ব্যাংক বা তাদের সাবসিডিয়ারি কোম্পানিসমূহ কর্তৃক নিরবচ্ছিন্ন লেনদেন এবং এজেন্ট পয়েন্টে পর্যাপ্ত পরিমাণ নগদ অর্থের সরবরাহ নিশ্চিত করতে হবে। ঈদের ছুটিকালীন সিস্টেমসমূহের সার্বিক নিরাপত্তা নিশ্চিতে যথাযথ ব্যবস্হা গ্রহণ লেনদেনের তথ্য এসএমএস অ্যালার্ট সার্ভিসের মাধ্যমে গ্রাহককে অবহিত করতে হবে। এছাড়াও ইলেকট্রনিক পদ্ধতিতে সব ধরনের পরিশোধ সেবার ক্ষেত্রে গ্রাহকদের সতর্কতা অবলম্বনের জন্য গণমাধ্যমে বিভিন্ন ধরনের প্রচারপ্রচারণার ব্যবস্হা করতে বলা হয়েছে।