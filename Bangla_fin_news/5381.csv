Serial,Title,Date,Author,News
5381,জুলাই থেকে অনলাইনে আয়কর রিটার্ন,2016-02-02,ইত্তেফাক রিপোর্ট,আগামী জুলাই থেকে করদাতাদের আয়কর রিটার্ন অনলাইনে জমা দেয়া যাবে। জমা দেয়া রিটার্নের প্রাপ্তি স্বীকারপত্রও পাওয়া যাবে। এ লক্ষ্যে যাবতীয় কার্যক্রম সম্পন্ন করার পথে রয়েছে রাজস্ব বোর্ড এনবিআর।  রাজধানীর সেগুনবাগিচায় রাজস্ব ভবনে এ তথ্য জানান এনবিআর চেয়ারম্যান নজিবুর রহমান। ইতিমধ্যে মাঠপর্যায়ের অফিসগুলোকে দক্ষ ও সক্ষম করে তুলতে কার্যক্রম শুরু হয়েছে। মঙ্গলবার আনুষ্ঠানিকভাবে কর অফিসগুলোকে কম্পিউটার যন্ত্রাংশ বিতরণের কার্যক্রম শুরু করা হয়। অনুষ্ঠানে অর্থ ও পরিকল্পনা প্রতিমন্ত্রী এম এ মান্নান উপস্থিত ছিলেন।  এ সময় জানানো হয় এনবিআরের রাজস্ব বিভাগের সব ধরনের কার্যক্রম স্বয়ংক্রিয় করতে ডিজিটালাইজেশন কার্যক্রম চলমান রয়েছে। আয়কর বিভাগের জন্য বাস্তবায়নাধীন স্ট্রেংদেনিং গভারনেন্স ম্যানেজমেন্ট প্রজেক্ট নামে একটি প্রকল্প বাস্তবায়ন হচ্ছে। এ প্রকল্পের মাধ্যমে অনলাইনে আয়কর রিটার্ন দাখিল ছাড়াও ইপেমেন্টের মাধ্যমে অনলাইনে কর প্রদান ইটিআটএন নিবন্ধন বিভিন্ন ডাটাবেজ ও রিপোর্ট জেনারেট করা যাবে। প্রকল্পটি বাস্তবায়ন করছে এফপিটি ইনফরমেশন সিস্টেম কর্পোরেশন নামে ভিয়েতনামের একটি তথ্যপ্রযুক্তিভিত্তিক প্রতিষ্ঠান।  অনুষ্ঠানে প্রকল্প পরিচালক ও এনবিআর সদস্য কালিপদ হালদার বলেন নানা চড়াইউতরাই পেরিয়ে এ কার্যক্রমটি অবশেষে সফলতার মুখ দেখছে। এটি পুরোদমে চালু হলে এনবিআরের কার্যক্রম স্বচ্ছতা আসবে। ফলে নানা রকম যৌক্তিক কিংবা অযৌক্তি প্রশ্ন থেকেও মুক্তি পাবে।  এনবিআর চেয়ারম্যান নজিবুর রহমান বলেন সরকারের রাজনৈতিক নির্দেশনার অংশ হিসেবে এনবিআরের ডিজিটালাইজেশনের দিকে এগিয়ে যাচ্ছে। তবে জুলাইয়ের আগেই যাতে এ প্রকল্পের প্রস্তুতির যাবতীয় কার্যক্রম সম্পন্ন করা যায় সেটি খেয়াল রাখতে হবে। এ লক্ষ্যে প্রয়োজনীয় সংশোধনী সম্পন্ন করা ইটিআইএন ও ইপেমেন্ট পদ্ধতিকে সব সময় সচল রাখার নির্দেশনাও দেন তিনি।