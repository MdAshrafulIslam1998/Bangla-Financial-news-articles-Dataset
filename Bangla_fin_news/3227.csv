Serial,Title,Date,Author,News
3227,সরকারি কোষাগারে ৪০ কোটি টাকা জমা দিল সাধারণ বীমা,2018-10-28,অনলাইন ডেস্ক,সরকারি কোষাগারে ২০১৭ সালের লভ্যাংশের ৪০ কোটি টাকা জমা দিয়েছে রাষ্ট্রায়ত্ত প্রতিষ্ঠান সাধারণ বীমা করপোরেশন। রবিবার সচিবালয়ে নিজ দপ্তরে অর্থমন্ত্রী আবুল মাল আবদুল মুহিতের কাছে লভ্যাংশের চেক তুলে দেন প্রতিষ্ঠানটির কর্মকর্তারা।  চেক হস্তান্তর অনুষ্ঠানে উপস্থিত ছিলেন সাধারণ বীমা করপোরেশনের পরিচালনা পর্ষদের চেয়ারম্যান শিবলী রুবায়েতউলইসলাম এবং ব্যবস্থাপনা পরিচালক সৈয়দ শাহরিয়ার আহসান।  শিবলী রুবায়েতউলইসলাম জানান ২০১৭ সালে তাদের নিট লাভ করেছে ৩০১ কোটি ৭৩ লাখ টাকা। ২০১৮ সালে ৪০০ কোটির কাছাকাছি নিট লাভ হয়েছে।  লভ্যাংশের চেক গ্রহণ করে অর্থমন্ত্রী বলেন দেশে ব্যবসাবাণিজ্য যত বাড়তে থাকবে বীমার প্রয়োজন ততই বাড়বে।  ব্যবসা সুন্দরভাবে পরিচালনা করায় সাধারণ বীমা কর্মকর্তাদের ধন্যবাদ জানিয়ে মুহিত বলেন বীমা আদায় করেন না বলে যে অভিযোগ ছিল তা এখন অনেক কমে গেছে।  তিনি আরো বলেন আমাদের সরকার শুধু যে উন্নয়ন করে সেটা ঠিক নয়। অন্যান্য যেসব সুবিধা আছে সেগুলো যাতে উন্নত হতে পারে তার চেষ্টাও করে। আর এটাই শেখ হাসিনার সরকার।  ইত্তেফাকজেডএইচ