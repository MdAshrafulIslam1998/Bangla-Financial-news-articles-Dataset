Serial,Title,Date,Author,News
6624,পুঁজিবাজারে দরপতন চলছে,2015-03-05,ইত্তেফাক রিপোর্ট,পুঁজিবাজারে পাঁচ কর্মদিবস ধরে দরপতন চলছে। আর চার কর্মদিবস ধরে লেনদেন হচ্ছে ৩০০ কোটি টাকার নিচে। দেশে রাজনৈতিক অস্থিতিশীলতার অভাবেই লেনেদন কম হচ্ছে বলে মনে করেন বাজার সংশ্লিষ্টরা। বৃহস্পতিবার ঢাকা স্টক এক্সচেঞ্জে ডিএসই লেনদেন হয়েছে ২৬৬ কোটি টাকার। এ দিকে বৃহস্পতিবার বাজারে লেনদেন শুরু হয়েছে শাশা ডেনিমসের শেয়ার। শুরুর দিনে এ কোম্পানিটি লেনদেন ও দর বৃদ্ধির শীর্ষে উঠে এসেছে। বাজার পরিস্থিতি বিশ্লেষণ করে দেখা গেছেব্যাংকিং খাতের কোম্পানিগুলো এ বছর তুলনামূলক ভালো লভ্যাংশ দিলেও শেয়ারদর কমছে। বৃহস্পতিবারও লেনদেন হওয়া ৩০ কোম্পানির মধ্যে মাত্র ছয়টির শেয়ারদর বেড়েছে। তথ্যে দেখা গেছেবৃহস্পতিবার ডিএসইর ব্রড ইনডেক্স ডিএসইএক্স ১৬ পয়েন্ট কমে ৪ হাজার ৬৬৪ পয়েন্টে দাঁড়িয়েছে। আর ডিএস৩০ মূল্যসূচক ৬ পয়েন্ট কমে ১ হাজার ৭৩০ পয়েন্টে দাঁড়িয়েছে। ডিএসইতে মোট লেনদেন হয়েছে ২৬৬ কোটি ৩০ লাখ টাকার যা আগের দিনের চেয়ে ৪৪ কোটি ৪৫ লাখ টাকা বেশি। লেনদেনকৃত ৩০৩টি কোম্পানির মধ্যে দাম বেড়েছে ৯৫টির কমেছে ১৬০টির এবং অপরিবর্তিত রয়েছে ৪৮টি কোম্পানির শেয়ারের। অপর দিকে চট্টগ্রাম স্টক এক্সচেঞ্জের সিএসই সার্বিক মূল্যসূচক আগের দিনের চেয়ে ৬৩ পয়েন্ট কমে ১৪ হাজার ২৫৩ পয়েন্টে দাঁড়িয়েছে। লেনদেন হয়েছে ৩১ কোটি ১৮ লাখ টাকার। যা আগের দিনের তুলনায় ১২ কোটি টাকা বেশি। লেনদেনকৃত ২২৮টি কোম্পানির মধ্যে দাম বেড়েছে ৬৭টির কমেছে ১৩৩টির এবং অপরিবর্তিত রয়েছে ২৮টি কোম্পানির শেয়ারের। ডিএসই সূত্রে জানা গেছেখুলনা পাওয়ার কোম্পানি লিমিটেডে কেপিসিএল দুই সহযোগী প্রতিষ্ঠান একীভূত হওয়ার অনুমোদন পেয়েছে। কেপিসিএল সহযোগী প্রতিষ্ঠান খানজাহান আলী পাওয়ার কোম্পানি এবং খুলনা পাওয়ার কোম্পানি ইউনিট২ লিমিটেডকে একীভূতকরণে আবেদন অনুমোদন করেছেন বাংলাদেশ সুপ্রিম কোর্টের হাইকোর্ট ডিভিশন। ডিএসই আরও জানিয়েছেপুঁজিবাজারে তালিকাভুক্ত সিমেন্ট খাতের এমআই সিমেন্ট কোম্পানি ভারতে একটি সাবসিডিয়ারি কোম্পানি প্রতিষ্ঠা করবে। কোম্পানির পরিচালনা পর্ষদ সভায় সাবসিডিয়ারি কোম্পানি প্রতিষ্ঠার সিদ্ধান্ত নিয়েছে। এর শতভাগ মালিকানায় থাকবে এমআই সিমেন্ট। প্রাথমিকভাবে কোম্পানির পরিশোধিত মূলধন হবে ৫০ লাখ রুপি।