Serial,Title,Date,Author,News
3981,খেলাপি ঋণের জন্য কিছু ব্যাংক দায়ী  অর্থমন্ত্রী,2017-08-26,অনলাইন ডেস্ক,ঋণের জন্য কিছু ব্যাংক দায়ী বলে মন্তব্য করেছেন অর্থমন্ত্রী আবুল মাল আব্দুল মুহিত।  তিনি বলেন কিছু ব্যাংকের ঋণ প্রদানের দিন থেকে তার গ্রাহককে খেলাপিতে ঋণ পরিণত করার প্রবণতা আছে। তারা মনে করে গ্রাহককে ঋণ খেলাপি করা গেলে তাদের ওপর ব্যাংকের আধিপত্য বাড়বে এতে গ্রাহকরা ব্যাংকের অধীনে থাকবে।  রাজধানীর সিরডাপ মিলনায়তনে শনিবার  রাষ্ট্র মালিকানাধীন ব্যাংকের অবস্থা  চ্যালেঞ্জ মোকাবেলার উপায় শীর্ষক এক কর্মশালায় প্রধান অতিথির বক্তব্যে তিনি এসব কথা বলেন।  অনুষ্ঠানে অন্যন্যের মধ্যে অর্থ মন্ত্রণালয় সংক্রান্ত সংসদীয় স্থায়ী কমিটির সভাপতি ড. আব্দুর রাজ্জাক অর্থ ও পরিকল্পনা প্রতিমন্ত্রী এম এ মান্নান বাংলাদেশ ব্যাংকের গভর্নর ফজলে কবির অর্থ বিভাগের সিনিয়র সচিব হেদায়াতুল্লাহ আল মামুন ব্যাংক ও আর্থিক প্রতিষ্ঠান বিভাগের সিনিয়র সচিব মো. ইউনুসুর রহমান প্রমুখ বক্তব্য রাখেন।  জাতীয়ভাবে খেলাপি ঋণের পরিমাণ ১০ থেকে ১১ শতাংশ উল্লেখ করে অর্থমন্ত্রী বলেন এটা কিন্তু একেবারে খারাপ পর্যায়ে যায়নি। অথচ রাষ্ট্রীয় মালিকানাধীন ব্যাংকসমূহের খেলাপী ঋণের পরিমাণ ২৭ শতাংশ। এটা অত্যন্ত লজ্জার বিষয়। উচ্চ হারের এই খেলাপি ঋণ কমিয়ে আনার ব্যাপারে ব্যাংকারদের আরো সচেতন হওয়ার নির্দেশ দেন তিনি।  ব্যাংকসমূহকে একীভূত করার ওপর গুরুত্বারোপ করে তিনি আরো বলেন এত বেশি ব্যাংক থাকার দরকার নেই। একীভূত হতেই হবে। সরকার এর ফ্রেমওয়ার্ক বা কাঠামো তৈরি করে দেবে আপনারা একীভূত করার প্রচেষ্টা শুরু করবেন। বাসস  ইত্তেফাকইউবি