Serial,Title,Date,Author,News
5453,আগামী সপ্তাহে নতুন মুদ্রানীতি ঘোষণা,2016-01-07,অনলাইন ডেস্ক,চলতি ২০১৫১৬ অর্থবছরের দ্বিতীয়ার্ধের জানুয়ারিজুন জন্য আগামী সপ্তাহে নতুন মুদ্রানীতি ঘোষণা করবে বাংলাদেশ ব্যাংক। বৃহস্পতিবার এ বিষয়টি নিশ্চিত করেছেন কেন্দ্রীয় ব্যাংকের প্রধান অর্থনীতিবিদ ড. বিরূপাক্ষ পাল। তিনি বলেন জানুয়ারির মাঝামাঝি সময়ে আমরা নতুন মুদ্রানীতি ঘোষণা করতে যাচ্ছি।  বিনিয়োগ ও কর্মসংস্থান বাড়িয়ে প্রবৃদ্ধি জোরালো করার ওপর বিশেষ গুরুত্ব দিয়ে এবারের মুদ্রানীতি প্রণয়ন করা হচ্ছে বলে জানান ড. বিরূপাক্ষ পাল। তিনি বলেন মূল্যস্ফীতি নিয়ন্ত্রণে রেখে উচ্চ প্রবৃদ্ধি অর্জন বড় চ্যালেঞ্জ। আমরা এই চ্যালেঞ্জ মোকাবেলা করে কিভাবে লক্ষ্য অর্জন করা যায় এ নিয়ে পর্যালোচনা করছি।  গভর্নর ড. আতিউর রহমান গত ৩০ জুলাই বছরের প্রথমার্ধের মুদ্রানীতি ঘোষণা করেন। এতে বেসরকারি খাতে যোগান বাড়িয়ে উৎপাদন বৃদ্ধির মাধ্যমে মূল্যস্ফীতি নিয়ন্ত্রণে রাখার সতর্ক পদক্ষেপ গ্রহণ করা হয়।