Serial,Title,Date,Author,News
786,‘মুজিবপিডিয়া’ প্রকাশের উদ্যোগ এইচসিসিবিএল ও সিটি ব্যাংকের,2021-10-23,ইত্তেফাক অনলাইন ডেস্ক,জাতির পিতা বঙ্গবন্ধু শেখ মুজিবুর রহমান জ্ঞানকোষ মুজিবপিডিয়া প্রকাশের লক্ষ্যে সম্প্রতি সিটি ব্যাংক ও হিস্ট্রি অ্যান্ড কালচার সার্কেল বাংলাদেশ লিমিটেড এইচসিসিবিএলএর মধ্যে একটি সমঝোতা স্মারক স্বাক্ষরিত হয়েছে। আজ শনিবার ২৩ অক্টোবর সিটি ব্যাংক সেন্টারে আয়োজিত এ অনুষ্ঠানে সিটি ব্যাংকের ব্যবস্থাপনা পরিচালক ও সিইও মাসরুর আরেফিন এবং এইচসিসিবিএলএর ব্যবস্থাপনা পরিচালক ও মুজিবপিডিয়ার সম্পাদক ফরিদ কবির স্বাক্ষর করেন। চলতি বছরে বিজয় দিবসের আগে প্রকাশিত হতে যাচ্ছে ১৮ ডিমাই আকারের ১০০০ পৃষ্ঠার এ মহাগ্রন্থটি এনসাইক্লোপিডিয়া।জাতির পিতা বঙ্গবন্ধু শেখ মুজিবুর রহমানকে নিয়ে পূর্ণাঙ্গ ও পূর্ণমাত্রিক এই এনসাইক্লোপিডিয়াটি যার নাম মুজিবপিডিয়া প্রকাশ করবে গবেষণা প্রতিষ্ঠান হিস্ট্রি অ্যান্ড কালচার সার্কেল বাংলাদেশ লিমিটেড। গ্রন্থটি প্রকাশের ক্ষেত্রে অর্থায়নসহ সব ধরনের সহায়তা দেবে সিটি ব্যাংক। গ্রন্থটির প্রধান সম্পাদক কবিগবেষক কামাল চৌধুরী সম্পাদক কবি ও সাংবাদিক ফরিদ কবির এবং নির্বাহী সম্পাদক ঢাকা বিশ্ববিদ্যালয়ের ইতিহাস বিভাগের অধ্যাপক ড. আবু মোহাম্মদ দেলোয়ার হোসেন।জাতির পিতা বঙ্গবন্ধু ও বাংলাদেশের স্বাধীনতার ইতিহাস সব অর্থেই সমার্থক। এমনকি শেখ মুজিব ও বাংলাদেশ দুটি নামই পাকিস্তান সৃষ্টির পর এগিয়েছে পরস্পরের হাত ধরে নানা উত্থান নানা সংগ্রাম শেষে পরিণতিও পেয়েছে একইসঙ্গে। ফলে বাংলাদেশ রাষ্ট্র প্রতিষ্ঠার ইতিহাস যেমন বঙ্গবন্ধুর সঙ্গে আষ্টেপৃষ্ঠে জড়িত তেমনি বাঙালির মুক্তি ও স্বাধীনতার ইতিহাসও বঙ্গবন্ধুর জীবনের সঙ্গে জড়িত । শেখ মুজিব থেকে বঙ্গবন্ধু হয়ে ওঠার ইতিহাস তাই এই জাতির ইতিহাস থেকে অবিচ্ছেদ্য। আর এ কারণেই বঙ্গবন্ধুর জীবনকথা শুধুমাত্র তার নিজের জীবনকথা নয় বাঙালির দীর্ঘকালের শোষণ ও তার স্বাধিকার অর্জনের বহুবর্ণিল কাহিনীও। স্বাধীনতার ৫০ বছর পার হলেও বাঙালির মুক্তির মহানায়ককে নিয়ে হাজার গ্রন্থ লেখা হলেও তাঁকে নিয়ে সম্পূর্ণ একটি আকরগ্রন্থের অভাব রয়েই গেছে।জ্ঞানকোষের সেই অভাবের জায়গাটি পূরণ করতেই সিটি ব্যাংকের সহায়তায় এইচসিসিবিএলএর এ উদ্যোগ। মুজিবপিডিয়ায় এক মলাটে মিলবে বঙ্গবন্ধুর ব্যক্তিগত ও রাজনৈতিক জীবন তাঁর কর্ম ও আদর্শ তাঁর সুদীর্ঘ সংগ্রামের বিবরণ একইসঙ্গে মিলবে বাংলাদেশের স্বাধীনতা ও বাঙালির মুক্তির ইতিহাস। সঙ্গে থাকছে ঐতিহাসিক আলোকচিত্র ও তথ্য। পাশাপাশি কিউআর কোড দিয়ে এতে যুক্ত করা হচ্ছে নতুনভাবে নির্মিত প্রায় একশ ভিডিওচিত্র।ইত্তেফাকজেডএইচডি