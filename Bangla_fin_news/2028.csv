Serial,Title,Date,Author,News
2028,মূল লক্ষ্যমাত্রার চেয়ে রাজস্বে ঘাটতি ১ লাখ ৭ হাজার কোটি টাকা,2020-07-28,ইত্তেফাক রিপোর্ট,গত ২০১৯২০ অর্থবছরের শুরুতে জাতীয় রাজস্ব বোর্ডের এনবিআর রাজস্ব আদায়ের লক্ষ্যমাত্রা নেওয়া হয়েছিল ৩ লাখ ২৫ হাজার ৫০০ কোটি টাকা। করোনাসহ নানামুখী কারণে আদায় কমতে থাকায় অর্থবছরের শেষ দিকে লক্ষ্যমাত্রা কমিয়ে ৩ লাখ ৫০০ কোটি টাকায় নির্ধারণ করা হয়। বছর শেষে এনবিআর হিসাব করে দেখেছে রাজস্ব আদায় হয়েছে ২ লাখ ১৮ হাজার ৪০৬ কোটি টাকা। অর্থাৎ সংশোধিত লক্ষ্যমাত্রার চেয়ে রাজস্ব আদায়ে ঘাটতি ৮২ হাজার কোটি টাকার কিছু বেশি। আর অর্থবছরের শুরুতে নেওয়া মূল লক্ষ্যমাত্রার হিসাবে ঘাটতি ১ লাখ ৭ হাজার ৯৪ কোটি টাকা। ২০১৮১৯ অর্থবছরে রাজস্ব আদায় হয়েছিল ২ লাখ ৩৩ হাজার ৪৬২ কোটি টাকা। সেই হিসেবে গত অর্থবছর রাজস্ব আদায় কমেছে ২ দশমিক ২৬ শতাংশ।স্বাধীনতার পর এই প্রথম এত বড় ধাক্কা খেল রাজস্ব আদায়। গত ২০১৯২০ অর্থবছরের প্রথম থেকেই রাজস্ব আদায়ে গতি মন্থরতা দেখা যাচ্ছিল। তবে গত ফেব্রুয়ারি থেকে করোনা ভাইরাসের প্রাদুর্ভাব শুরু হওয়ার বড় আকারে ধাক্কা খেতে শুরু করে আদায়। মার্চ থেকে সাধারণত রাজস্ব আদায়ের গতি বাড়তে থাকে। অথচ ঐ মাস থেকেই করোনার ধাক্কায় রীতিমতো উলটপালট হয়ে যায় আদায়। চলতি ২০২০২১ অর্থবছরের জন্য ৩ লাখ ৩০ হাজার কোটি টাকা রাজস্ব আদায়ের লক্ষ্যমাত্রা দেওয়া হয়েছে এনবিআরকে যা গত অর্থবছরের আদায়ের চেয়ে ৫১ শতাংশ বেশি।অর্থনীতিবিদরা বলছেন এই রাজস্ব আদায় বাস্তবে সম্ভব নয়। ফলে চলতি অর্থবছরেও শেষ দিকে এসে লক্ষ্যমাত্রা ফের সংশোধন করে কমিয়ে আনতে হবে। গত কয়েক অর্থবছর ধরেই এভাবেই বিশাল রাজস্ব লক্ষ্যমাত্রা নেওয়ার পর শেষ দিকে এসে তা কমিয়ে আনতে হচ্ছে। এই ধরনের লক্ষ্যমাত্রা নেওয়ার ফলে রাজস্ব ব্যবস্থাপনাসহ সার্বিক বাজেট কাঠামো মানুষের আস্থা হারাচ্ছে বলেও মনে করছেন অর্থনীতিবিদরা। অর্থনীতিবিদ ও পলিসি রিসার্স ইনস্টিটিউটের পিআরআই নির্বাহী পরিচালক ড. আহসান এইচ মনসুর ইত্তেফাককে বলেন স্বাভাবিক পরিস্থিতিতেও এ লক্ষ্যমাত্রা ৫১ শতাংশ প্রবৃদ্ধি অর্জন সম্ভব নয়। আর বর্তমান বাস্তবতায় তো নয়ই। অবশ্য রাজস্ব আদায় আরো বাড়ানোর ক্ষেত্রে এনবিআরের আধুনিকায়ন তথা সক্ষমতা বাড়ানোর ওপরও জোর দেন তিনি।এনবিআরের পরিসংখ্যান পর্যালোচনায় দেখা গেছে গত পাঁচ অর্থবছরে গড় রাজস্ব আদায়ের হার ১৩ দশমিক ১৬ শতাংশ। আর ২০১৮১৯ অর্থবছরে রাজস্ব আদায় হয়েছিল ১১ শতাংশেরও কম। বাংলাদেশের ইতিহাসে সবচেয়ে বেশি রাজস্ব প্রবৃদ্ধি হয়েছিল ২০০৭০৮ অর্থবছরে প্রায় ২৪ শতাংশ। ফলে চলতি বছরও বিশাল রাজস্ব ঘাটতি দেখতে হতে পারে দেশকে।