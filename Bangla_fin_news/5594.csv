Serial,Title,Date,Author,News
5594,বিদ্যুত্ বিতরণ ব্যবস্থার উন্নয়নে বাড়তি ঋণ অনুমোদন বিশ্বব্যাংকের,2015-11-14,ইত্তেফাক রিপোর্ট,বিদ্যুত্ বিতরণ ব্যবস্থার উন্নয়নে বাড়তি ১৭ লাখ ৭০ হাজার ডলার ঋণ অনুমোদন দিয়েছে বিশ্বব্যাংকের বোর্ড সভা। শনিবার এক সংবাদ বিজ্ঞপ্তিতে এ তথ্য জানানো হয়েছে। ঢাকার নিকটে সিদ্ধিরগঞ্জ ৩৩৫ মেগাওয়াট কম্বাইন্ড বিদ্যুত্ কেন্দ্র প্রকল্পে বাড়তি ব্যয় করা হবে।  তুলনামূলক স্বল্প গ্যাস ব্যবহারের মাধ্যমে বিদ্যুত্ উত্পাদন করার লক্ষ্য রয়েছে এ প্রকল্পে। এর মাধ্যমে স্বল্প কার্বন নিঃসরণ হবে যা পরিবেশবান্ধব উল্লেখ করা হয়েছে। এ বিদ্যুত্ কেন্দ্রটির মাধ্যমে বার্ষিক ২.৪৯ কিলোওয়াট ঘণ্টা বিদ্যুত্ উত্পাদিত হবে যা দেশের মোট বিদ্যুতের প্রায় ৬ ভাগ। ২০০৮ সালে সিদ্ধিরগঞ্জে ৩০০ মেগাওয়াট গ্যাস টার্বাইন বিদ্যুত্ কেন্দ্রটি নির্মাণে ৩৫ কোটি ডলার অর্থ সহায়তা করে। পরবর্তীতে বিদ্যুতের চাহিদা বৃদ্ধি এবং গ্যাস সংকটের ফলে বিদ্যুত্ কেন্দ্রটিকে ৩৩৫ মেগাওয়াট কম্বাইন্ড পাওয়ার সাইকেলে রূপান্তর করা হয়। ২০১৬ সাল নাগাদ বিদ্যুত্ কেন্দ্রটি পূর্ণাঙ্গ উত্পাদন শুরুর লক্ষ্য রয়েছে।  শনিবার অনুমোদিত ঋণ ৬ বছর রেয়াতকালসহ ৩৮ বছরে পরিশোধ করতে হবে। এর সুদ হার দশমিক ৭৫ শতাংশ।