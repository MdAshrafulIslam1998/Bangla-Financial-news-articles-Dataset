Serial,Title,Date,Author,News
3751,‘সার্কভুক্ত দেশের বাণিজ্য সম্ভাবনা কাজে লাগাতে হবে’,2017-12-17,অনলাইন ডেস্ক,সার্কভুক্ত দেশগুলোর মধ্যেকার বাণিজ্য সম্ভাবনাকে কাজে লাগিয়ে সার্ককে আরো কার্যকর এবং গতিশীল করার ওপর গুরুত্ব আরোপ করেছেন বাংলাদেশ শিল্প ও বণিক সমিতি ফেডারেশনের এফবিসিসিআই সভাপতি মো. শফিউল ইসলাম মহিউদ্দিন।  আজ রবিবার রাজধানীর মতিঝিল ফেডারেশন ভবনে সার্ক চেম্বার অব কমার্স এন্ড ইন্ডাস্ট্রির সার্ক সিসিআই সভাপতি সুরুজ বৈদ্যর সঙ্গে এক আলোচনায় এসব কথা বলেন তিনি।  সভায় এফবিসিসিআই প্রথম সহসভাপতি শেখ ফজলে ফাহিম পরিচালক শাফকাত হায়দার তাবারাকুল তোসাদ্দেক হোসেন খান টিটু প্রমুখ উপস্থিত ছিলেন।  শফিউল ইসলাম বলেন সার্কের সদস্য দেশগুলোর মধ্যে আন্তঃবাণিজ্যের যে বিপুল সুযোগ রয়েছে তার সদ্ব্যবহারে দেশগুলোকে কার্যকর উদ্যোগ নিয়ে এগিয়ে আসা প্রয়োজন। এফবিসিসিআই সভাপতি আন্তঃবাণিজ্যে বিদ্যমান বাঁধাসমূহ দূরীকরণের ওপর জোর দেন।  তিনি বলেন সম্ভাবনার নিরিখে সদস্য দেশগুলোর মধ্যে দ্বিপাক্ষিক বাণিজ্য এবং বহুপাক্ষিক বাণিজ্যর উদ্যোগ নেয়া দরকার।  সার্ক সিসিআই সভাপতি সুরুজ বৈদ্য সার্ককে আরো কার্যকর ও গতিশীল করার লক্ষ্যে ভারতসহ অন্যান্য সদস্য দেশগুলোকে আরও আন্তরিকতার সঙ্গে কাজ করার আহ্বান জানান।  বৈদ্য আগামী বছর ১৬১৮ মার্চ নেপালে অনুষ্ঠেয় সার্ক বিজনেস লিডার্স কনক্লেভএ এফবিসিসিআই সভাপতির নেতৃত্বে সংগঠনের একটি প্রতিনিধিদলকে অংশগ্রহণের আমন্ত্রণ জানান। সার্ককে সাধারণ মানুষের মধ্যে আরো পরিচিত করে তুলতে এ অনুষ্ঠান উপলক্ষে সার্কভুক্ত দেশগুলোতে মিউজিকাল কনসার্ট আয়োজন করা হবে বলেও তিনি উল্লেখ করেন।  উল্লেখ্য যে ২০১৬২০১৭ অর্থবছরে বাংলাদেশ তার মোট রপ্তানির ২ দশমিক ৪ শতাংশ সার্কভূক্ত দেশগুলোতে রফতানি করেছে যা অর্থমূল্যে শুণ্য দশমিক ৮৩ বিলিয়ন মার্কিন ডলার। অপরদিকে বাংলাদেশ একই সময়ে সার্কভুক্ত দেশগুলো থেকে ৬ দশমিক ৭৪ বিলিয়ন ডলারের পণ্য আমদানি করেছেযা দেশটির মোট আমদানির ১৪ দশমিক ৩৪ শতাংশ। বাসস  ইত্তেফাককেকে