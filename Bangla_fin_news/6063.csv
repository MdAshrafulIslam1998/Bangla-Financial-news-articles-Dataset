Serial,Title,Date,Author,News
6063,মোবাইল ব্যাংকিংয়ে দৈনিক ৪২০ কোটি টাকার লেনদেন,2015-07-09,ইত্তেফাক রিপোর্ট,গত মে মাসে মোবাইল ফোনের মাধ্যমে আর্থিক লেনদেন হয়েছে দৈনিক গড়ে ৪২০ কোটি পাঁচ লাখ টাকা। এসময় দিনে গড় লেনদেন হয় তিন লাখ ১৮ হাজারেও বেশি। বাংলাদেশ ব্যাংকের এপ্রিলমে মাসের পর্যালোচনা প্রতিবেদনে এই তথ্য উঠে এসেছে।  প্রতিবেদন অনুযায়ী প্রতিটি লেনদেনের গড় পরিমাণ থাকছে এক হাজার ৩২০ টাকা। এপ্রিলের তুলনায় মে মাসে সামগ্রিকভাবে মোবাইলে লেনদেন বেড়েছে গড়ে ৬ দশমিক ৪৫ শতাংশ। এপ্রিলে প্রতিদিন গড় লেনদেন ছিল ৩৯৪ কোটি ৫৮ লাখ টাকা।  এপ্রিল মাসে সব মিলে লেনদেন হয় ১১ হাজার ৮৪০ কোটি টাকা। অন্যদিকে মে মাসে লেনদেনের পরিমাণ ১২ হাজার ৬০০ কোটি টাকা অতিক্রম করেছে।