Serial,Title,Date,Author,News
2443,ক্ষুদ্র উদ্যোক্তাদের পণ্য প্রসারে বৃহৎ পরিসরে মেলা করবে বিসিক,2020-01-15,অনলাইন ডেস্ক,দেশের ক্ষুদ্র ও কুটির শিল্পোদ্যোক্তাদের পণ্যের প্রচার প্রসার ও বিপণনের লক্ষ্যে বাংলাদেশ ক্ষুদ্র ও কুটির শিল্প করপোরেশন বিসিক আন্তর্জাতিক বাণিজ্য মেলার আদলে বড় পরিসরে মেলা আয়োজন করার উদ্যোগ নিয়েছে। বঙ্গবন্ধু শেখ মুজিবুর রহমানের জন্ম শতবার্ষিকী ও মুজিববর্ষ উদযাপন উপলক্ষে রাজধানীর শেরেবাংলানগর বাণিজ্য মেলা প্রাঙ্গণে আগামী এপ্রিলে এই মেলার আয়োজন করা হবে।এ বিষয়ে বিসিক চেয়ারম্যান মো. মোশতাক হাসান জানান মুজিববর্ষে ক্ষুদ্র ও কুটির শিল্পোদ্যোক্তাদের পণ্যের প্রসার ও বিপণনের ওপর বিশেষ গুরুত্ব দেয়া হচ্ছে। তাই প্রথমবারের মত ক্ষুদ্র উদ্যোক্তাদের জন্য বাণিজ্য মেলার আদলে বৃহৎ পরিসরে মেলা আয়োজনের উদ্যোগ নেয়া হয়েছে। এতে সারাদেশ থেকে উদ্যোক্তারা তাদের পণ্যের পসরা নিয়ে হাজির হবেন।তিনি বলেন এই মেলার ফলে ক্ষুদ্র উদ্যোক্তারা তাদের পণ্য বিক্রির যেমন সুযোগ পাবেন তেমনি তাদের পণ্যের প্রচার পাবে। পাশাপাশি পণ্য বিক্রির সুযোগ তৈরি হওয়ায় নতুন নতুন উদ্যোক্তা তৈরি হবে। প্রধানমন্ত্রী শেখ হাসিনা মেলার উদ্বোধন করবেন বলে তিনি আশা প্রকাশ করেন। আগামী এপ্রিলে ১৫ দিনব্যাপী মেলা হবে। এতে ৫০০ স্টল স্থান পাবে।মুজিববর্ষ উপলক্ষে রাজধানী ছাড়াও অন্যান্য বিভাগীয় শহরে এবার মেলার আয়োজন করা হবে। এছাড়া প্রতি জেলা শহরে বিসিকের উদ্যোগে ক্ষুদ্র ও কুটির শিল্প মেলা হচ্ছে বলেও জানান মোশতাক হাসান। তিনি বলেন সরকারের মূল উদ্দেশ্য হলোক্ষুদ্র উদ্যোক্তা বিকাশের মাধ্যমে দেশে কর্মসংস্থান তৈরি করা। আমরা সেই পরিকল্পনা মোতাবেক এবার মেলা আয়োজনের পাশাপাশি সারাদেশে উদ্যোক্তা বিষয়ক প্রশিক্ষণের ব্যবস্থা গ্রহণ করছি। প্রশিক্ষণ গ্রহণকারীরা যাতে নিজেদেরকে উদ্যোক্তা হিসেবে গড়ে তুলতে পারেন সেলক্ষ্যে প্রয়োজনীয় সহযোগিতাও প্রদান করা হবে বলে তিনি জানান।উল্লেখ্য বিসিক মেলায় সাধারণত ক্ষুদ্র উদ্যোক্তাদের তৈরি ব্লক বাটিক হস্তশিল্প গৃহসজ্জা সামগ্রী হস্তশিল্প পণ্য নকশিকাঁথা কারুশিল্প চামড়াজাত দ্রব্যসহ বিভিন্ন ধরনের এসএমই পণ্য স্থান পায়।ইত্তেফাকজেডএইচডি