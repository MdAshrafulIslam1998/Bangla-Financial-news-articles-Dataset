Serial,Title,Date,Author,News
3796,মিজোরাম রাজ্য সরকারের প্রতিনিধি দলের সঙ্গে রাঙ্গামাটির ব্যবসায়ীদের মতবিনিময়,2017-11-25,রাঙ্গামাটি প্রতিনিধি,ভারতের মিজোরাম রাজ্যের সঙ্গে বাংলাদেশের বরকলের ঠেগামুখে স্থলবন্দর চালুর মাধ্যমে সীমান্ত বাণিজ্যের সম্ভাবনাকে কাজে লাগাতে পারলে সেটা দুদেশের ব্যবসাবাণিজ্যের জন্য সুফল বয়ে আনবে। শনিবার দুপুরে জেলা চেম্বার অব কমার্সের সম্মেলন কক্ষে অনুষ্ঠিত রাঙ্গামাটি ব্যবসায়ী প্রতিনিধিদের সঙ্গে মতবিনিময়কালে সফররত ৫জনের একটি প্রতিনিধি দলের পক্ষ থেকে এ কথা জানানো হয়।  মিজোরাম রাজ্য সরকারের এমএলএ লালরিন লিয়ানা সাইলো প্রতিনিধি দলের নেতৃত্ব দেন।বাংলাদেশের ব্যবসায়ীদের পক্ষে আলোচনায় অংশ নেন সাবেক পার্বত্য প্রতিমন্ত্রী দীপংকর তালুকদার। জেলা চেম্বার অব কমার্সের সভাপতি বেলায়েত হোসেন ভূইয়ার সভাপতিত্বে অনুষ্ঠিত সভায় ব্যবসায়ী নেতারা উপস্থিত ছিলেন।  সভায় জানানো হয় সীমান্ত বাণিজ্য শুরু জন্য মিজোরামের দিক থেকে সকল প্রস্তুতি গ্রহণ করা হয়েছে। বাংলাদেশের বরকল সীমান্তে ঠেগামুখ স্থলকাস্টম স্টেশনের মধ্যদিয়ে দুইটি শহর থেকে মালপত্র আনানেওয়া অনেক সুবিধাজনক ও লাভজনক হবে। এই ভোগৌলিক নৈকট্যকে কাজে লাগিয়ে পরিবহন খরচ কমিয়ে লাভজনক ব্যবসা করা সম্ভব বলে সভায় উল্লেখ করেন বক্তারা।  ইত্তেফাকআরকেজি