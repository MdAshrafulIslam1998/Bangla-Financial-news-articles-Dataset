Serial,Title,Date,Author,News
928,প্রতিদিন ছয় ঘণ্টা বন্ধ থাকবে সিএনজি স্টেশন,2021-09-13,অনলাইন ডেস্ক,আগামী ১৫ সেপ্টেম্বর থেকে প্রতিদিন ছয় ঘণ্টা অর্থাৎ বিকাল ৫টা থেকে রাত ১১টা পর্যন্ত বন্ধ থাকবে সিএনজি ফিলিং স্টেশন। বিদ্যুৎকেন্দ্রে গ্যাস সরবরাহ বাড়াতে সরকার এ সিদ্ধান্ত নিয়েছে বলে জানিয়েছেন বিদ্যুৎ জ্বালানি ও খনিজসম্পদ মন্ত্রণালয়ের জনসংযোগ কর্মকর্তা মীর মোহাম্মদ আসলাম উদ্দিন।বিদ্যুতের দৈনিক পিকআওয়ারে সিএনজি স্টেশন বন্ধ রাখার বিষয়টি পত্রিকায় বিজ্ঞপ্তি আকারে প্রকাশের জন্য ব্যবস্থা নেওয়ার নির্দেশ দিয়ে জ্বালানি ও খনিজসম্পদ বিভাগ থেকে পেট্রোবাংলার চেয়ারম্যান বরাবর চিঠি পাঠানো হয়েছে।  ওই চিঠিতে বলা হয় গ্যাস ভিত্তিক বিদ্যুৎকেন্দ্রগুলোর গ্যাসের চাহিদা ও সরবরাহের স্বল্প মধ্য ও দীর্ঘমেয়াদি পরিকল্পনা প্রণয়ন বিষয়ে গত ১৯ জুলাই প্রধানমন্ত্রীর বিদ্যুৎ জ্বালানি ও খনিজসম্পদবিষয়ক উপদেষ্টার উপস্থিতিতে ও বিদ্যুৎ জ্বালানি ও খনিজসম্পদ মন্ত্রণালয়ের প্রতিমন্ত্রীর সভাপতিত্বে অনুষ্ঠিত ভার্চুয়াল সভায় নিম্নরূপ সিদ্ধান্ত গৃহীত হয় বিদ্যুতের দৈনিক পিকআওয়ারে সিএনজি স্টেশন বন্ধ রাখতে হবে।         রাতে ছয় ঘণ্টা বন্ধ থাকবে সিএনজি স্টেশন ....এমতাবস্থায় ওই সিদ্ধান্তের আলোকে বিদ্যুতের দৈনিক পিকআওয়ারে বিকাল ৫টা থেকে রাত ১১টা পর্যন্ত সিএনজি স্টেশন বন্ধ রাখা ও এ বিষয়টি কমপক্ষে তিনটি দৈনিক পত্রিকায় বিজ্ঞপ্তি আকারে প্রকাশের জন্য প্রয়োজনীয় ব্যবস্থা নিতে পেট্রোবাংলার চেয়ারম্যানকে নির্দেশনা দেওয়া হয় চিঠিতে।ইত্তেফাকএসআই