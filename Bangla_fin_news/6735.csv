Serial,Title,Date,Author,News
6735,উদীয়মান চ্যালেঞ্জ অনেক বড় আকবর আলী খান,2015-02-05,ইত্তেফাক রিপোর্ট,সাবেক তত্ত্বাবধায়ক সরকারের উপদেষ্টা ড. আকবর আলী খান বলেছেন গত চার দশকে বাংলাদেশের অর্থনীতিতে উন্নতির দিকটা যেমন বড় উদীয়মান চ্যালেঞ্জের দিকটাও বড়। দেশকে এগিয়ে নিতে হবে এসব চ্যালেঞ্জ মোকাবেলা করে। বৃহস্পতিবার রাজধানীর মহাখালীস্থ ব্র্যাক সেন্টারে দুটি বইয়ের প্রকাশনা উত্সবে প্রধান অতিথির বক্তব্যে তিনি একথা বলেন। ব্র্যাকের নির্বাহী পরিচালকের উপদেষ্টা ড. মাহবুব হোসেন এবং জাহাঙ্গীরনগর বিশ্ববিদ্যালয়ের সাবেক উপাচার্য অধ্যাপক আব্দুল বায়েস বই দুটি যৌথভাবে লিখেছেন। বই দুটি হলো বিশ গেরামের গল্প ও লিডিং ইস্যুজ ইন রুরাল ডেভেলপমেন্টবাংলাদেশ পারসপেক্টিভ। ব্র্যাকের অন্তর্বর্তীকালীন নির্বাহী পরিচালক ড. আহমদ মোশতাক রাজা চৌধুরীর সভাপতিত্বে অনুষ্ঠানে বিশেষ অতিথি ছিলেন ব্র্যাক বিশ্ববিদ্যালয়ের উপাচার্য ড. সৈয়দ সাদ আন্দালিব। বই দুটি সম্পর্কে আলোচনা করেন জাহাঙ্গীরনগর বিশ্ববিদ্যালয়ের অধ্যাপক এস এম নূরুল আলম এবং ঢাকা বিশ্ববিদ্যালয়ের অধ্যাপক এম এম আকাশ ও এম. আবু ইউসুফ। আকবর আলী খান বলেন দুইতিন যুগের আগের দেখা গ্রাম আর বর্তমান গ্রামের মধ্যে বিস্তর পার্থক্য। এই গ্রাম তো ঠিক সেই গ্রাম নয়। দুই দশক আগে এবড়োখেবড়ো রাস্তা এখন পিচঢালা মসৃণ পথ। আজকাল গ্রামে ছনের ঘরের সংখ্যা ব্যাপকভাবে কমে আসছে বিদ্যুত্ পৌঁছেছে। এই অগ্রগতি ধরে রাখতে আরো কাজ করতে হবে। সূচনা বক্তব্যে ড. আহমদ মোশতাক রাজা চৌধুরী বলেন ব্র্যাক সব সময়ই গবেষণার উপর জোর দেয় কারণ সঠিক গবেষণা ছাড়া উন্নয়ন কর্মকাণ্ড পরিচালনা করা সম্ভব নয়। তারই প্রমাণ এই দুটি বইয়ের প্রকাশনা অনুষ্ঠান।