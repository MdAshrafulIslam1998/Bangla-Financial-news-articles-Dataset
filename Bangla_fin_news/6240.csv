Serial,Title,Date,Author,News
6240,চিনির শুল্ক ভুল করে ছাপা,2015-06-05,ইত্তেফাক রিপোর্ট,এনবিআর চেয়ারম্যান মো. নজিবুর রহমান বলেছেন নতুন অর্থবছরের বাজেটে চিনি আমদানির ওপর শুল্ক আরোপের প্রস্তাব ভুল করে ছাপা হয়েছে।  শুক্রবার বাজেটপরবর্তী সংবাদ সম্মেলনে এক প্রশ্নের জবাবে তিনি এ কথা জানান।  মুহিতের বাজেট বক্তৃতায় চিনির ওপর শুল্ক বাড়ানোর বিষয়ে কিছু না থাকলেও মুদ্রিত বক্তৃতার শেষে প্রতি মেট্রিক টন অপরিশোধিত চিনির আমদানি শুল্ক ২ হাজার টাকা থেকে বাড়িয়ে ৪ হাজার টাকা এবং পরিশোধিত চিনিতে ৪ হাজার ৫০০ টাকা থেকে বাড়িয়ে ৮ হাজার টাকা করার কথা বলা হয়।   এই শুল্কহার আগামী ১ অগাস্ট থেকে কার্যকর হবে বলে সারণীতে উল্লেখ করা হয়।  এ বিষয়ে অর্থমন্ত্রীর দৃষ্টি আকর্ষণ করলে এনবিআর চেয়ারম্যানের দিকে তাকিয়ে প্রশ্ন করেন এটা কি করে হল এসময় নজিবুর রহমান বলেন এটা ভুলবশত এসেছে। রবিবার সংসদ সচিবালয়ে সংশোধনী দেওয়ার মাধ্যমে এর সুরাহা করা হবে।