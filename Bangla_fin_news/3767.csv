Serial,Title,Date,Author,News
3767,বড় কোম্পানিকে পুঁজিবাজারে আসতে হবে  বাণিজ্যমন্ত্রী,2017-12-07,অনলাইন ডেস্ক,বাণিজ্যমন্ত্রী তোফায়েল আহমেদ বলেছেন পুঁজিবাজারের উন্নতির জন্য বহুজাতিক কোম্পানির পাশাপাশি বড় কোম্পানিকে তালিকাভুক্ত করতে হবে। এতে বাজারের গভীরতা বা স্থিতিশীলতা বাড়বে। এ নিয়ে অর্থ মন্ত্রণালয়ের কাজ করার প্রয়োজন রয়েছে।  আজ বৃহস্পতিবার ঢাকায় শিল্পকলা একাডেমির চিত্রশালা প্লাজায় অর্থনীতি ও ব্যবসাবাণিজ্য বিষয়ক অনলাইন পত্রিকা অর্থসূচক আয়োজিত বাংলাদেশ ক্যাপিটাল মার্কেট এক্সপো২০১৭ এর উদ্বোধনী অনুষ্ঠানে প্রধান অতিথির বক্তব্যে তিনি এসব কথা বলেন।  বাণিজ্যমন্ত্রী বলেন বাংলাদেশের জন্য পুঁজিবাজার খুবই গুরুত্বপূর্ণ। ২০১০ সালে মার্কেটে একটি অস্বাভাবিক পরিস্থিতির সৃষ্টি হয়েছিল। সঠিক নেতৃত্বের কারণে আজ মার্কেট স্থিতিশীল।  পুঁজিবাজারে কোনো নতুন কোম্পানি আসলে তার ব্যবসায়িক ক্ষতি না করার অনুরোধ জানিয়ে বাণিজ্যমন্ত্রী বলেন আমরা যেন আবার সুযোগসুবিধা চেয়ে কোম্পানির ক্ষতি না করি সে দিকে আমাদের খেয়াল রাখতে হবে।  তিনি বলেন শিক্ষকচাকরিজীবীসহ সাধারণ মানুষ পুঁজিবাজারে বিনিয়োগ করতে চায়। এ বাজার যদি ঠিক না থাকে তাহলে কীভাবে বিনিয়োগ করবে। বিনিয়োগের ক্ষেত্রে আমাদের সুদহার এখনও বেশি। তাই সংশ্লিষ্ট সকলকে এ বিষয়ে আরো সতর্ক হওয়ার পরামর্শ দেন তিনি।  অর্থসূচকের সম্পাদক জিয়াউর রহমানের সভাপতিত্বে অনুষ্ঠানে অর্থ মন্ত্রণালয় সংক্রান্ত সংসদীয় কমিটির সভাপতি ড. আব্দুর রাজ্জাক বাংলাদেশ সিকিউরিটিজ এন্ড এক্সচেঞ্জ কমিশনের বিএসইসি চেয়ারম্যান ড. এম খায়রুল হোসেন বিএসইসির কমিশনার ড. স্বপন কুমার বালা ডিএসই ব্রোকারেজ এসোসিয়েশনের সভাপতি মোস্তাক আহমেদ সাদেক বাংলাদেশ মার্চেন্ট ব্যাংকার্স এসোসিয়েশনের সভাপতি সাইদুর রহমান প্রমুখ বক্তব্য রাখেন।  ইত্তেফাককেকে