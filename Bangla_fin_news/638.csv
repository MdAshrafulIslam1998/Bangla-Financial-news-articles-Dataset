Serial,Title,Date,Author,News
638,কৃত্রিম সংকটে অস্থির বাজার সুযোগ নিচ্ছেন ব্যবসায়ীরা,2021-12-27,মুহাম্মদ নিজাম উদ্দিন চট্টগ্রাম অফিস,বাজারে পণ্যের মূল্যবৃদ্ধির পেছনে মজুতদারি দায়ী। আমদানি করা ভোগ্যপণ্য গুদামজাতের কোনো নীতিমালা নেই। ফলে অতিমুনাফা লোভী ব্যবসায়ীরা দীর্ঘদিন পণ্য মজুত রেখে বাজারে চাহিদার কৃত্রিম সংকট তৈরি করে পণ্যের দাম বাড়াচ্ছে। এ ব্যাপারে নীতিমালা না থাকায় প্রশাসনিকভাবেও গুদাম মনিটরিংয়ের কোনো উদ্যোগ নেই। বাজার সংশ্লিষ্টরা জানান গুদামে পণ্য মজুতের সুনির্দিষ্ট সময় বেঁধে দিয়ে নীতিমালা থাকা প্রয়োজন। এতে বাজারে পণ্যের দাম ইচ্ছামতো বাড়ার সুযোগ থাকতো না। বর্তমানে বেপরোয়া মজুতদারির কারণে বাজারে অস্থিরতা তৈরি হচ্ছে। ডিও একাধিকবার হাতবদল হয় আর গুদামের মাল মাসের পর মাস পড়ে থাকে।এখন পণ্য মজুতদারি বাজারে মূল্যবৃদ্ধির ব্যাপক সুযোগ সৃষ্টি করছে। গুদামে প্রচুর পণ্য মজুত থাকায় সরবরাহে কোনো ঘাটতি নেই। তারপরও পণ্যের দাম ঊর্ধ্বমুখী। বিক্রেতারা বলে থাকেন আন্তর্জাতিক বাজারে দাম ঊর্ধ্বমুখী। অথচ কম দামে আমদানি করা পণ্যে গুদাম ভর্তি। সরকারিভাবে মাঝে মধ্যে ভ্রাম্যমাণ আদালত ও বাজার মনিটরিং সংস্থাগুলো পণ্যের দোকানে ও আড়তে অভিযান করলেও পণ্য মজুতের গুদামে অভিযান চালানো হচ্ছে না। আমদানিকারকরা চাল গম ছোলা ডালজাতীয় পণ্য চিনি ভোজ্য তেল দীর্ঘদিন যাবৎ গুদামে মজুত করে রাখছে। চট্টগ্রামে অনেক গুদাম মানসম্মত নয়। ফলে পণ্য অল্প দিনের মধ্যে নষ্ট হয়ে যাচ্ছে। তারপরও বাজারে কৃত্রিম সংকট তৈরি করে নিম্নমানের পণ্য বিক্রি করা হচ্ছে।সংশ্লিষ্টরা জানান চট্টগ্রামে বাণিজ্যিকভাবে প্রতিষ্ঠিত বেসরকারি প্রায় ৭০০ থেকে ৮০০ গুদাম রয়েছে। নগরীর নাসিরাবাদ ভাটিয়ারী অলংকার মোড় হালিশহর মাঝিরঘাট এলাকায় পণ্য মজুতের গুদামগুলো রয়েছে। গুদাম মালিকরা জানান অধিকাংশ গুদাম পণ্য মজুতের জন্য মানসম্মত নয়। গুদামে পাকা ফ্লোর উঠে গেছে। ফলে মাটির ওপরে পণ্য রাখা হচ্ছে। এতে অল্প সময়ের মধ্যে পণ্য নষ্ট হয়ে যায়। গুদামে অগ্নিনির্বাপক যন্ত্র নেই। অনেক গুদামে পোকা মাকড়ের আক্রমণ থেকে পণ্যকে রক্ষার জন্য কেমিক্যাল ব্যবহার করা হয় না। গুদাম নিচে হওয়ায় বন্যা ও জলাবদ্ধতায় পানি ঢুকে পণ্য নষ্ট হয়ে যাচ্ছে।চট্টগ্রাম গুদাম মালিক সমিতির সভাপতি শফিক আহমেদ বলেন ওয়ান ইলেভেনের সময় গুদামে পণ্য মজুতের একটি সার্কুলার জারি করা হয়ে ছিল। গুদামে কয় মাস পণ্য রাখা যাবে। তবে সেটি এখন মানা হচ্ছে না। ডাল জাতীয় গুদামে সর্বোচ্চ ছয় মাসের বেশি রাখা যায় না। সুনির্দিষ্ট নীতিমালা না থাকায় বাজার অস্থির করার সুযোগ নিচ্ছে কতিপয় ব্যবসায়ী। অধিকাংশ গুদাম নিম্নমানের। ফলে কম সময়ের মধ্যে পণ্য নষ্ট হয়ে যাচ্ছে।গতবার আমদানিকৃত চাল কত দিনের মধ্যে বিক্রি করতে হবে সেজন্য সময় বেঁধে দিয়েছিল সরকার। এ সময়ের মধ্যে অনেক আমদানিকারক চাল বিক্রি করলেও অনেকেই নির্ধারিত সময়ের মধ্যে চাল বাজারে বিক্রি করেনি।জানতে চাইলে চাল আমদানিকারক মহিউদ্দিন আহমেদ বেলাল বলেন আইন সবার জন্য সমানভাবে প্রয়োগ হচ্ছে না। আমরা সরকারের বেধে দেওয়া সময়ের মধ্যে এলসি করে চাল এনে বিক্রি করে ফেলেছি। কিন্তু অনেক আমদানিকারক ছয় মাসেও চাল বিক্রি করেনি। শুধু চাল নয় সব ধরনের আমদানি করা ভোগ্য পণ্যের সময় নির্ধারণ করে দিয়ে মজুতদারির নীতিমালা করা প্রয়োজন।পাহাড়তলী বাজার বণিক কল্যাণ সমিতির সাধারণ সম্পাদক এস এম নিজাম উদ্দিন বলেন চালসহ ভোগ্য পণ্য অতি মজুতদারির কারণে বাজার নিয়ন্ত্রণ করা যাচ্ছে না। শিল্প গ্রুপগুলোর কোনো মিল নেই। তারপরও বেপরোয়াভাবে তারা ধান চাল মজুত করছে। শুধু নীতিমালা করলে হবে না তার যথাযথ প্রয়োগ থাকলে পণ্যের বাজার ক্রেতাদের সহনীয় পর্যায়ে থাকবে।ব্যবসায়ীরা জানান ডিও ব্যবসার মাধ্যমে চিনি ও সয়াবিন তেলের বাজার অস্থিরতা তৈরি করা হচ্ছে। ডিওর মেয়াদ থাকে ১৫ দিনের মধ্যে গুদাম থেকে পণ্য ডেলিভারি নিতে হবে। কিন্তু সেই পণ্য ছয়সাত মাসে ডেলিভারি নেওয়া হচ্ছে না। ডিও হাতবদল হয়ে গুদামে মাসের পর মাস মাল পড়ে থাকে।