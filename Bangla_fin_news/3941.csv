Serial,Title,Date,Author,News
3941,সোনার দাম কমলো,2017-09-20,ইত্তেফাক রিপোর্ট,কয়েক দফায় সোনার দাম বাড়ার পর এবার কমছে। আজ বুধবার থেকে ভরিপ্রতি ৫৮৩ টাকা থেকে এক হাজার ১৬৬ টাকা পর্যন্ত কমছে অলংকার তৈরিতে সবচেয়ে বেশি ব্যবহূত এ ধাতুর দাম। বাংলাদেশ জুয়েলার্স সমিতি বাজুস এক বিজ্ঞপ্তিতে নতুন এ মূল্য সম্পর্কে জানিয়েছে। আন্তর্জাতিক বাজারের সঙ্গে সঙ্গতি রেখে দেশের বাজারে সোনার দাম নির্ধারণ করা হয় বলে দাবি বাজুসের।  বাজুস নির্ধারিত নতুন মূল্য তালিকায় দেখা গেছে সবচেয়ে ভালো মানের অর্থাৎ ২২ ক্যারেটের সোনা প্রতি ভরি ১১ দশমিক ৬৬৪ গ্রাম বিক্রি হবে ৪৮ হাজার ৯৮৯ টাকা দরে। গত ১১ সেপ্টেম্বর থেকে গতকাল সোমবার পর্যন্ত এ মানের সোনার ভরিপ্রতি বিক্রিমূল্য ছিল ৫০ হাজার ১৫৫ টাকা। অর্থাত্ প্রতি ভরিতে এ মানের সোনার দাম এক হাজার ১৬৬ টাকা কমছে।  আজ বুধবার থেকে পরবর্তী দাম নির্ধারণ না হওয়া পর্যন্ত ২১ ক্যারেটের সোনা ভরিপ্রতি বিক্রি হবে ৪৬ হাজার ৭৭৩ টাকা দরে। গতকাল পর্যন্ত এ মানের প্রতি ভরি সোনার বিক্রিমূল্য ছিল ৪৭ হাজার ৮২২ টাকা। এ মানের সোনায় ভরিপ্রতি এক হাজার ৫০ টাকা কমেছে। আর ১৮ ক্যারেটের সোনা ৮৭৫ টাকা কমে ভরিপ্রতি বিক্রি দর দাঁড়িয়েছে ৪১ হাজার ১১৬ টাকা।  গতকাল পর্যন্ত এ মানের সোনার ভরিপ্রতি দাম ছিল ৪১ হাজার ৯৯০ টাকা। আর সনাতন পদ্ধতির সোনা ভরিপ্রতি ২৬ হাজার ৮২৭ টাকার বদলে আজ থেকে বিক্রি হবে ২৬ হাজার ২৪৪ টাকায়। অর্থাত্ ভরিতে ৫৮৩ টাকা কমেছে। এদিকে সোনার দাম কমলেও অপরিবর্তিত রয়েছে রূপার দাম। ২১ ক্যাডমিয়ামের প্রতি ভরি রুপার বিক্রিমূল্য এক হাজার ৫০ টাকা।  ইত্তেফাককেকে