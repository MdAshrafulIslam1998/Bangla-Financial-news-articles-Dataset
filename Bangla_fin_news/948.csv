Serial,Title,Date,Author,News
948,রপ্তানিতে নগদ সহায়তা পেতে আবেদনের সময় বাড়ল,2021-09-07,ইত্তেফাক রিপোর্ট,করোনা ভাইরাসের কারণে নগদ সহায়তার আবেদন করতে পারেননি দেশের অনেক রপ্তানিকারক। বেঁধে দেওয়া সময়ের মধ্যে যারা আবেদন করতে পারেননি তাদের জন্য ৪৫ দিন সময় বাড়িয়ে প্রজ্ঞাপন জারি করেছে বাংলাদেশ ব্যাংক। গতকাল বাংলাদেশ ব্যাংকের বৈদেশিক মুদ্রানীতি বিভাগ থেকে এ সংক্রান্ত তিনটি প্রজ্ঞাপন জারি করা হয়েছে।অন্যদিকে রপ্তানিমুখী দেশীয় বস্ত্রখাতে নগদ সহায়তার আবেদনপত্রের সঙ্গে অ্যাসোসিয়েশনের সনদপত্র ও পাটজাত পণ্য রপ্তানির বিপরীতে রপ্তানি ভর্তুকির আবেদনের সঙ্গে রপ্তানিকারক অ্যাসোসিয়েশনের ইস্যু করা প্রত্যয়ন সনদ জমা দেওয়ার নির্দেশও দেওয়া হয়েছে।  প্রজ্ঞাপনে বলা হয়েছে কোভিড১৯ পরিস্থিতিতে নগদ সহায়তার আবেদন করতে পারেননি অনেক রপ্তানিকারক। ভর্তুকি বা নগদ সহায়তার যেসব আবেদন নির্ধারিত সময়ে রপ্তানিকারকরা দাখিল করতে পারেনি এ প্রজ্ঞাপন জারির ৪৫ দিনের মধ্যে সেসব আবেদন জমা দেওয়া যাবে। চট্টগ্রাম বন্দর থেকে পণ্য ডেলিভারি বাড়েনি ....সনদপত্র বিষয়ে প্রজ্ঞাপনে বলা হয়েছে রপ্তানিমুখী দেশীয় বস্ত্রখাতে নগদ সহায়তার জন্য আবেদনপত্রের সঙ্গে দাখিলযোগ্য সার্টিফিকেট অব প্রোডাকশন বিটিএমএর সেক্রেটারি জেনারেলের সমতুল্য পদমর্যাদা সম্পন্ন কর্মকর্তা দ্বারা ইস্যু করা যাবে।পাটজাত পণ্য রপ্তানির বিপরীতে ভর্তুকির জন্য আবেদনের সঙ্গে বাংলাদেশ জুট স্পিনার্স অ্যাসোসিয়েশন বিজেএসএ ও বাংলাদেশ জুট মিলস অ্যাসোসিয়েশনের বিজেএমএ নিজ নিজ সদস্যদের অনুকূলে ইস্যুকৃত প্রত্যয়ন সনদ দাখিল করতে হবে।ইত্তেফাকএএএম