Serial,Title,Date,Author,News
4683,জিএসপি ফিরে পেতে ট্রাম্প সরকারের সঙ্গে আলোচনা করবো,2016-11-12,অনলাইন ডেস্ক,বাংলাদেশের পোশাক খাতে জিএসপি সুবিধা ফিরিয়ে দিতে নবনির্বাচিত মার্কিন প্রেসিডেন্ট ডোনাল্ড ট্রাম্প সরকারের সঙ্গে আলোচনা করবেন বলে জানিয়েছেন ঢাকায় নিযুক্ত মার্কিন রাষ্ট্রদূত মার্শা বার্নিকাট।  তিনি আজ শনিবার দুপুরে গাজীপুর সিটি কর্পোরেশনের বোর্ডবাজার এলাকায় ইস্ট ওয়েস্ট ইন্ডাস্ট্রিয়াল পার্কে নার্গিস রশিদ ফাউন্ডেশনের শিক্ষাবৃত্তি প্রদান অনুষ্ঠান শেষে সাংবাদিকদের এক প্রশ্নের জবাবে এ কথা বলেন।  এ সময় বার্নিকাট বলেন পোশাক শিল্পে বাংলাদেশ আশানুরূপ উন্নতি করেছে। লিঙ্গবৈষম্য অনেকটাই কেটেছে এবং পোশাক কারখানার কাজের পরিবেশও আগের চেয়ে ভালো। বিশেষ করে রানা প্লাজা দুর্ঘটনার পর মালিক পক্ষ অনেক সচেতন হয়েছে। এই উন্নতিতে আমরা অনেক খুশি।  তিনি প্রতিশ্রুতি দিয়ে বলেন আমি প্রমিস করছি বাংলাদেশের পোশাক খাতে জিএসপি সুবিধা ফিরে পেতে আমেরিকার নবনির্বাচিত সরকারের সঙ্গে আলোচনা করবো।  এ সময় নার্গিসরশিদ ফাউন্ডেশন এবং ইস্ট ওয়েস্ট ইন্ডাস্ট্রির ব্যবস্থাপনা পরিচালক হারুন অর রশিদ গাজীপুরে জেলা প্রশাসক এস এম আলমসহ প্রতিষ্ঠানের কর্মকর্তারা উপস্থিত ছিলেন। অনুষ্ঠানে ১১৪ জন শিক্ষার্থীর মাঝে বৃত্তি প্রদান করা হয়। বাসস।  ইত্তেফাকএসএস