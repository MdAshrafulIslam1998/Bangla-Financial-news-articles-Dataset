Serial,Title,Date,Author,News
5635,প্লেসমেন্ট শেয়ার কেলেঙ্কারি মামলার রায় মঙ্গলবার,2015-10-25,ইত্তেফাক রিপোর্ট,২০১০ সালে প্লেসমেন্টের নামে বিভিন্ন কোম্পানির শেয়ার বিক্রি করে টাকা হাতিয়ে নেয়ার অভিযোগে দায়েরকৃত মামলার রায় মঙ্গলবার ঘোষণা করা হবে। আসামি পক্ষের আইনজীবীর যুক্তিতর্ক উপস্থাপন শেষ হওয়ার পর রবিবার পুঁজিবাজার বিশেষ ট্রাইব্যুনালের বিচারক রায়ের এ তারিখ ঘোষণা করেন।  মামলার আসামি সাত্তারুজ্জামান শামীমের পক্ষে তার আইনজীবী এ এস এম আমিনুল হক ট্রাইব্যুনালে যুক্তিতর্ক উপস্থাপন করেন। এ মামলার প্রধান আসামি হলেন গ্রিন বাংলা কমিউনিকেশন কোম্পানিসহ কোম্পানির ব্যবস্থাপনা পরিচালক প্রয়াত নবীউল্লাহ নবী। ২০১৩ সালের জুন মাসে নবীউল্লাহ নবী ট্রেনের নিচে চাপা পড়ে মারা যান। মামলার অপর আসামি হচ্ছেন সাত্তারুজ্জামান শামীম।  মামলার এজাহারে উল্লেখ করা হয়েছে২০১০ সালে প্রাইভেট প্লেসমেন্টের মাধ্যমে শেয়ার বরাদ্দ দেয়ার নামে প্রতারণার মাধ্যমে টাকা উত্তোলনের অভিযোগ পায় বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি। অভিযোগের ভিত্তিতে বিএসইসির উপপরিচালক এ এস এম মাহমুদুল হাসান মামলা করেন।