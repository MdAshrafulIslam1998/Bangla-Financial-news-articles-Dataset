Serial,Title,Date,Author,News
3410,বিসিআইএম ভুক্ত দেশগুলোকে বিনিয়োগের আহ্বান এফবিসিসিআই’র,2018-06-29,অনলাইন ডেস্ক,এফবিসিসিআই বাংলাদেশের বিশেষ অর্থনৈতিক অঞ্চলগুলোতে তেল পরিশোধন ওষুধখাত পর্যটন এবং কৃষিভিত্তিক শিল্পে বিনিয়োগের জন্য বিসিআইএম সদস্যভুক্ত দেশগুলোকে আহ্বান জানিয়েছে।  এফবিসিসিআইএর সিনিয়র সহসভাপতি শেখ ফজলে ফাহিম বিসিআইএম সদস্য দেশগুলোকে বাংলাদেশ থেকে তৈরি পোশাক ঔষধ পাটপণ্য চামড়াজাত পণ্য আসবাব সামগ্রী প্লাস্টিক সামগ্রী ও সিরামিক পণ্য আমদানিরও আহ্বান জানান। শেখ ফজলে ফাহিম চীনের কুনমিংএ সম্প্রতি অনুষ্ঠিত ১৩তম চায়নাসাউথ এশিয়া বিজনেস ফোরামে অংশ নেন।  চায়না কাউন্সিল ফর দ্য প্রমোশন অব ইন্টারন্যাশনাল ট্রেড সিসিপিআইটি সার্ক চেম্বার অব কমার্স এন্ড ইন্ডাস্ট্রি এসসিসিআই এবং ইউনান প্রাদেশিক সরকার যৌথভাবে এ ফোরামের আয়োজন করে। এবারের ফোরামের থিম ছিল আন্তঃযোগাযোগ অংশীদারিত্ব এবং পারস্পরিক লাভের লক্ষ্যে সহযোগিতা।  শেখ ফাহিম বিসিআইএম বিজনেস ফোরাম এবং বিজনেস ম্যাচিং সেশনে প্রবন্ধ উপস্থাপন করেন। তিনি তার প্রবন্ধে বলেন যে এফবিসিসিআই সিল্ক রোড চেম্বার অব ইন্টারন্যাশনাল কমার্স এসআরসিআইসিএর উল্লেখযোগ্য সদস্য হিসেবে দক্ষিণ এশীয় অঞ্চলে বাণিজ্য ও বিনিয়োগ উন্নয়নে উল্লেখযোগ্য ভূমিকা পালন করে চলেছে। শেখ ফাহিম তার প্রবন্ধে চীন এবং দক্ষিণ এশীয় দেশগুলোর মধ্যে বাণিজ্য ও বিনিয়োগ সহযোগিতা সম্প্রসারণের উপায় তুলে ধরেন।  ফোরামে এফবিসিসিআই এবং সিসিপিআইটিএর মধ্যে একটি সমঝোতা স্মারক স্বাক্ষরিত হয়। মূলত দ্বিপাক্ষিক বাণিজ্য ও বিনিয়োগ সহযোগিতা শক্তিশালী করা এবং তথ্য বিনিময় আরও উন্নত করার লক্ষ্যে এ স্মারক স্বাক্ষরিত হয়।  শেখ ফাহিম ফোরামের বাইরে ও ওসিসিপিআইটি নেতৃবৃন্দ এবং সদস্য দেশগুলোর প্রতিনিধিবৃন্দের সাথে দ্বিপাক্ষিক বৈঠকে মিলিত হন। বাসস।  ইত্তেফাকএমআই