Serial,Title,Date,Author,News
5620,রিজার্ভ নিয়ে মধুর সমস্যায় গভর্নর আতিউর,2015-10-29,ইত্তেফাক রিপোর্ট,কেন্দ্রীয় ব্যাংকের বৈদেশিক মুদ্রার রিজার্ভ ২৭ বিলিয়ন ডলার ছাড়ানোকে মধুর সমস্যা হিসেবে দেখছেন গভর্নর আতিউর রহমান। তিনি বলেছেন অনেক দেশ ঘাটতির সমস্যায় থাকে। কিন্তু আমরা আছি মধুর সমস্যায় উদ্বৃত্তের সমস্যায়। এটি অত্যন্ত সুখের কথা।  বৃহস্পতিবার কেন্দ্রীয় ব্যাংকের রিজার্ভ ২ হাজার ৭০০ কোটি ডলার ছাড়ানোর পর সাংবাদিকদের এই প্রতিক্রিয়া জানান আতিউর।  বাংলাদেশ ব্যাংকের এক সংবাদ বিজ্ঞপ্তিতে বলা হয় বৃহস্পতিবার দিন শেষে রিজার্ভের পরিমাণ দাঁড়িয়েছে ২৭ দশমিক ০৬ বিলিয়ন ডলার।