Serial,Title,Date,Author,News
5348,ইস্টার্ন ব্যাংকে ‘ভুল ট্রানজেকশন’ বিড়ম্বনায় গ্রাহক,2016-02-12,অনলাইন ডেস্ক,ইস্টার্ন ব্যাংকে ভুল ট্রানজেকশন শিকার হয়ে বিড়ম্বনায় পড়ছে গ্রাহক। সম্প্রতি এমন বেশ কিছু অভিযোগ পাওয়ার পর বন্ধ করে দেয়া হয়েছে ব্যাংকটির যাবতীয় ট্রানজেকশন। সকল বুথ বন্ধ এবং ট্রানজেকশন বন্ধ থাকায় ব্যাংকটি থেকে টাকা তুলতে পাড়ছে না গ্রাহকরা।  জানা যায় গ্রাহকের অজ্ঞাতসারে তার অ্যাকাউন্ট থেকে টাকা তোলাসহ নানা ধরনের ভূতুড়ে ট্রানজেকশনের ঘটনা ঘটেছে বেসরকারি ইস্টার্ন ব্যাংক লিমিটেডে ইবিএল। এই পরিস্থিতিতে শুক্রবার বেলা ১২টার পর থেকে ইবিএলের সব এটিএম বুথ বন্ধ রাখা হয়েছে।  ব্যাংকের হেড অব কমিউনিকেশনস জিয়াউল করিম বলেন প্রাথমিকভাবে আমরা মনে করছি এটা সাইবার অ্যাটাকের ঘটনা। কিন্তু ঠিক কি করাণে এমনটি হয়েছে তা নিশ্চিত করতে পারেননি তিনি।  এদিকে ব্যাংকটির অপর এক কর্মকর্তা জানিয়েছেন এ ঘটনায় গত দুই দিনে কয়েকশ গ্রাহক লাখ লাখ টাকা খুইয়েছেন। ক্ষতিগ্রস্ত গ্রাহকের সংখ্যা না জানালেও জিয়াউল বলেন প্রাথমিকভাবে তারা সাড়ে ১২ লাখ টাকা খোয়া যাওয়ার তথ্য পেয়েছেন।  বিভিন্ন অ্যাকাউন্টে এ ধরনের ট্রানজেকশনের তথ্য পাওয়ার পর দুপুরের দিকে এক পর্যায়ে ইবিএলের সব এটিএম বুধ বন্ধ করে দেওয়া হয়। বুথের বাইরে নোটিশ ঝুলিয়ে বলা হয় কারিগরি ত্রুটির জন্য সাময়িকভাবে বন্ধ। এদিকে ন্যাশনাল পেমেন্ট সিস্টেম এনপিএস বন্ধ রাখায় অন্য ব্যাংকের বুথ থেকে ইবিএল কার্ড দিয়ে টাকা তোলা যাচ্ছে না।  কখন আবার বুথ থেকে টাকা তোলা যাবে জানতে চাইলে ইবিএলের কল সেন্টারের সুপারভাইজর রেজাউল করীম বলেন সন্ধ্যার পর খোঁজ নিয়ে দেখতে পারেন। আবার দেরিও হতে পারে।  এ বিষয়ে জানতে চাইলে বাংলাদেশ ব্যাংকের মুখপাত্র শুভঙ্কর সাহা বলেন সাইবার অ্যাটাক কি না জানি না। ইদানিং তো হঠাৎ করে অনেক কিছুই হয়। বাংলাদেশ ব্যাংকের এই নির্বাহী পরিচালক বলেন ইবিএলের বুথ বন্ধ রাখার বিষয়টি আমাদের জানানো হয়েছে। গ্রাহকদের যে ক্ষতি হবে তা ব্যাংকই পূরণ করে দেবে। বিডি নিউজ।