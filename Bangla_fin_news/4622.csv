Serial,Title,Date,Author,News
4622,ডিএসইতে প্রায় সাড়ে ৭শ কোটি টাকা লেনদেন,2016-11-28,ইত্তেফাক রিপোর্ট,পুঁজিবাজারে বাড়ছে লেনদেনের পরিমাণ। একইসঙ্গে বাড়ছে সার্বিক মূল্য সূচক। সোমবার ঢাকা স্টক এক্সচেঞ্জে ডিএসই লেনদেন হয়েছে প্রায় সাড়ে সাতশ কোটি টাকা। বাজার সংশ্লিষ্টরা বলছেন বাজারে বিনিয়োগকারীদের অংশগ্রহণ বাড়লে লেনদেন বৃদ্ধি পায়। আর লেনদেন বৃদ্ধি পেলে বিনিয়োগকারীদের আস্থা বাড়ে। ফলে বাজারে লেনদেন বাড়া বাজারের জন্য ইতিবাচক সংবাদ।  এদিকে সোমবার বাজারে সার্বিক মূল্য সূচক বেড়েছে ১১ পয়েন্ট। এতে ডিএসইএক্স উঠে এসেছে ৪ হাজার ৭৯৭ পয়েন্টে। যা গত সাড়ে ১৩ মাসের মধ্যে সর্বোচ্চ। সোমবার ডিএসইতে লেনদেন হয়েছে ৭৪৮ কোটি ৯ লাখ টাকার শেয়ার ও ইউনিট। যার পরিমাণ আগেরদিন ছিল ৬১ কোটি ৩১ লাখ টাকা। এ হিসাবে লেনদেন বেড়েছে ১৩৭ কোটি ৭৮ লাখ টাকার বা ২৩ শতাংশ। টাকার অঙ্কে ডিএসইতে সবচেয়ে বেশি লেনদেন হয়েছে বেক্সিমকোর শেয়ার। এদিন কোম্পানিটির ২৩ কোটি ৩৩ লাখ টাকার শেয়ার লেনদেন হয়েছে। লেনদেনে দ্বিতীয় স্থানে থাকা বাংলাদেশ বিল্ডিং সিস্টেমসের ২৩ কোটি ১৬ লাখ টাকার শেয়ার লেনদেন হয়েছে। ১৭ কোটি ৬০ লাখ টাকার শেয়ার লেনদেনে তৃতীয় স্থানে রয়েছে ডরিন পাওয়ার জেনারেশন। লেনদেনের এরপরই রয়েছে কাশেম ড্রাইসেল এবি ব্যাংক কনফিডেন্স সিমেন্ট অলিম্পিক এক্সেসরিজ ন্যাশনাল টিউবস সামিট অ্যালায়েন্স পোর্ট ও স্কয়ার ফার্মাসিটিক্যালস। এদিকে গতকাল সোমবার সিএসইর সিএসসিএক্স সূচক ২৯ পয়েন্ট বেড়ে দাঁড়িয়েছে ৮ হাজার ৯৮৬ পয়েন্টে। সিএসইতে ৪১ কোটি ৩৮ লাখ টাকার শেয়ার ও ইউনিট লেনদেন হয়েছে। যার পরিমাণ আগেরদিন ছিল ৪০ কোটি ৭৪ লাখ টাকা। ডিএসইর ঊর্ধ্বতন কর্মকর্তারা জানিয়েছেন গতকাল বাজারে ব্লক মার্কেটে ৫ কোম্পানি ও ৪ মিউচুয়াল ফান্ডের শেয়ার ও ইউনিটের লেনদেন হয়েছে। কোম্পানিগুলোর শেয়ার ও ইউনিটের লেনদেনের আর্থিক মূল্য ১১ কোটি ৪০ লাখ টাকা।   ইত্তেফাকএমআই