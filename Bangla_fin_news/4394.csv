Serial,Title,Date,Author,News
4394,অর্থনৈতিক অগ্রগতিতে বাংলাদেশ ‘গেইম চেঞ্জার’ হিসেবে বিবেচিত হচ্ছে  শিল্পমন্ত্রী,2017-01-20,অনলাইন ডেস্ক,শিল্পমন্ত্রী আমির হোসেন আমু বলেছেন ভারতের উত্তরপূর্বাঞ্চলীয় ও পূর্বাঞ্চলীয় রাজ্যগুলোসহ আসিয়ানভুক্ত দেশগুলোর অর্থনৈতিক অগ্রগতিতে বাংলাদেশ গেইম চেঞ্জার হিসেবে বিবেচিত হচ্ছে ।  শুক্রবার ভারতের কলকাতার মিলন হলে দুদিনব্যাপী তৃতীয় বেঙ্গল গ্লোবাল বিজনেস সামিটের উদ্বোধনী অনুষ্ঠানে বক্তব্য দানকালে এ কথা বলেন।  আমু বলেন কৌশলগত ভৌগোলিক অবস্থানের ফলে বাংলাদেশ থেকে ভারতসহ দক্ষিণ এশিয়ার দেশগুলোতে দ্বিপাক্ষিক ও বহুপাক্ষিক যাত্রী এবং পণ্য পরিবহনের চমৎকার সুযোগ তৈরি হয়েছে।  শিল্পখাতে যৌথ বিনিয়োগ বাড়িয়ে এ সুযোগ কাজে লাগানোর জন্য তিনি ভারতের উদ্যোক্তাদের প্রতি আহ্বান জানান।  আজ ঢাকায় প্রাপ্ত এক সংবাদ বিজ্ঞপ্তিতে বলা হয় ভারতের রাষ্ট্রপতি প্রণব মুখার্জী এ বাণিজ্য সম্মেলনের উদ্বোধন করেন।  পশ্চিমবঙ্গের মুখ্যমন্ত্রী মমতা ব্যানার্জীর সভাপতিত্বে অনুষ্ঠানে অন্যদের মধ্যে পশ্চিমবঙ্গের গভর্নর কেশরীনাথ ত্রিপাঠী ভারতের কেন্দ্রীয় সরকারের অর্থ ও কর্পোরেট বিষয় সম্পর্কিত মন্ত্রী অরুন জেটলি বক্তব্য রাখেন। এ সময় বাংলাদেশসহ ২৭টি দেশের প্রতিনিধি ব্যবসায়ী ও শিল্প উদ্যোক্তারা উপস্থিত ছিলেন।  আমির হোসেন আমু বলেন বাংলাদেশ সব সময় ভারতকে কৌশলগত উন্নয়ন অংশীদার হিসেবে অগ্রাধিকার দিয়ে থাকে। শিল্প ক্ষেত্রে সক্রিয় অংশগ্রহণ এবং বাণিজ্য বহুমুখীকরণের মাধ্যমে দুদেশ অর্থনৈতিকভাবে লাভবান হতে পারে।  ইত্তেফাকএমআই