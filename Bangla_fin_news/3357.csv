Serial,Title,Date,Author,News
3357,বাংলাদেশে ১২ হাজার ৪৩০ কোটি টাকা বিনিয়োগ করছে জাপানের জে টি গ্রুপ,2018-08-06,অনলাইন ডেস্ক,জাপানের জে টি গ্রুপ ও বাংলাদেশের আকিজ গ্রুপ আজ সোমবার এক চুক্তি স্বাক্ষর করেছে। চুক্তি অনুযায়ি জাপান টোব্যাকো বাংলাদেশের দ্বিতীয় বৃহত্তম টোব্যাকো কোম্পানিকে প্রায় ১২৪.৩ বিলিয়ন বা ১২৪৩০ কোটি টাকার বিনিময়ে অধিগ্রহণ করবে।  স্বাধীনতার পর থেকে ২০১৭ সাল পর্যন্ত বাংলাদেশে জাপানের মোট বিনিয়োগের পরিমান হলো ১৫১২ মিলিয়ন মার্কিন ডলার আর এই একটি অধিগ্রহণেই বাংলাদেশে প্রায় ১৪৭৬ মিলিয়ন মার্কিন ডলার জাপানি বিনিয়োগ হবে যা দেশের ইতিহাসে একটি অনন্য রেকর্ড।  এই বিনিয়োগ বর্তমান সরকারের বিনিয়োগবান্ধব নীতির প্রতি জাপানি ব্যবসায়িদের আস্থার একটি সুস্পস্ট প্রতিফলন। ব্যবসার অনুকুল পরিবেশের পাশাপাশি দেশের সবল অর্থনীতি ও দক্ষ জনশক্তিও বিদেশি বিনিয়োগকারীদের আকৃষ্ট করেছে।  উল্লেখ্যজাপান টোব্যাকো বিশ্বের অন্যতম বৃহৎ একটি আন্তর্জাতিক প্রতিষ্ঠান যারা প্রায় ১৩০ টি দেশে প্রায় ৬০ হাজার কর্মী নিয়ে ব্যবসা পরিচালনা করছে। বিজ্ঞপ্তি।  ইত্তেফাকআরএ