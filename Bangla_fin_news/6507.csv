Serial,Title,Date,Author,News
6507,পরিবেশবান্ধব খাত ব্যাংকের অর্থায়ন বাড়ছে,2015-04-04,রেজাউল হক কৌশিক,জলবায়ু পরিবর্তনজনিত ঝুঁকির সঙ্গে উপযোগী পরিবেশ রক্ষায় ব্যাংক ও ব্যাংক বহির্ভূত আর্থিক প্রতিষ্ঠানের প্রচেষ্টা বেগবান করার উপর গুরুত্ব দিচ্ছে বাংলাদেশ ব্যাংক। সম্প্রতি এ বিষয়ের গুরুত্ব আরো বাড়াতে কেন্দ্রীয় ব্যাংক ঋণ বিতরণ বাধ্যতামূলক করে একটি প্রজ্ঞাপনও জারি করেছে। প্রজ্ঞাপন অনুযায়ী গত জানুয়ারি থেকে পুরাতন ব্যাংকগুলো তাদের মোট বিনিয়োগের পাঁচ শতাংশ এবং নতুন ব্যাংকগুলো বিনিয়োগের তিন শতাংশ হারে বিতরণও শুরু করেছে বলে বিভিন্ন ব্যাংক সূত্রে জানা গেছে। পরিবেশবান্ধব খাতে ব্যাংকগুলোর ঋণ বিতরণের পরিমাণ দেখলে দেখা যায় কেন্দ্রীয় ব্যাংকের প্রজ্ঞাপন কার্যকর হওয়ায় আগেই পরিবেশবান্ধব খাতে ব্যাংকগুলোর ঋণ বিতরণ বেড়েছে। ২০১৪ সালে এ খাতে ব্যাংকগুলো প্রত্যক্ষ ও পরোক্ষভাবে মোট ৪৫ হাজার ৫৩ কোটি টাকা ঋণ বিতরণ করেছে। এর মধ্যে সরাসরি পরিবেশবান্ধব কর্মকাণ্ডে বিতরণ করা হয়েছে ৩ হাজার ৬২৩ কোটি টাকা। আর পরিবেশবান্ধব উপায়ে পরিচালিত হয় এমন বিভিন্ন প্রকল্পে দেয়া হয়েছে ৪১ হাজার ৪২৯ কোটি টাকা। বাংলাদেশ ব্যাংকের গ্রিন ব্যাংকিং এন্ড সিএসআর বিভাগের হালনাগাদ প্রতিবেদন পর্যালোচনায় এমন তথ্য পাওয়া গেছে। প্রতিবেদন অনুযায়ী গতবছরের প্রতি প্রান্তিকে আগের প্রান্তিকের তুলনায় পরিবেশবান্ধব খাতে ঋণপ্রবাহ বেড়েছে। অক্টোবরডিসেম্বর প্রান্তিকে এ খাতে ব্যাংকগুলো মোট ১৪ হাজার ৮৯০ কোটি টাকা ঋণ বিতরণ করেছে। এর মধ্যে সরাসরি পরিবেশবান্ধব খাতে দেয়া হয়েছে এক হাজার ১০২ কোটি টাকা। তার আগে জুলাইসেপ্টেম্বর প্রান্তিকে বিতরণ হওয়া ১১ হাজার ৩৬ কোটি টাকার মধ্যে সরাসরি পরিবেশবান্ধব কাজে দেয়া হয় ৯০৯ কোটি টাকা। এপ্রিলজুন সময়ে পরিবেশবান্ধব খাতে মোট ১১ হাজার ২৫৭ কোটি টাকা বিতরণ হয়েছিল যার মধ্যে ৯২৫ কোটি টাকা দেয়া হয় সরাসরি পরিবেশবান্ধব কাজে। আর বছরের প্রথম ৩ মাসে জানুয়ারিমার্চ পরিবেশবান্ধব খাতে বিতরণ হওয়া ৭ হাজার ৮৬৯ কোটি টাকার মধ্যে সরাসরি পরিবেশবান্ধব কাজে দেয়া হয় ৬৮৭ কোটি টাকা। বাংলাদেশ ব্যাংকের মুখপাত্র ও নির্বাহী পরিচালক ম. মাহফুজুর রহমান পরিবেশবান্ধব খাতে ঋণপ্রবাহ বৃদ্ধি প্রসঙ্গে বলেন পরিবেশবান্ধব খাতে গঠিত পুনঃঅর্থায়ন তহবিল ব্যবহার নীতিমালা অনেক সহজ করা হয়েছে। এছাড়া কেন্দ্রীয় ব্যাংকের পুনঃঅর্থায়ন তহবিল ব্যবহারের জন্য ব্যাংক ও আর্থিক প্রতিষ্ঠানগুলোকে কঠোর নির্দেশনা দেয়ায় এ খাতে ঋণপ্রবাহ ক্রমান্বয়ে বাড়ছে। পরিবেশবান্ধব খাতে অর্থায়ন বাড়াতে ব্যাংকগুলোর ঋণ বিতরণ কার্যক্রম নিয়মিত মনিটরিং করা হচ্ছে বলেও তিনি জানান। সংশ্লিষ্টরা বলছেন পরিবেশবান্ধব অর্থায়নের মাধ্যমেই টেকসই ব্যাংকিং ব্যবস্থা গড়ে তোলা সম্ভব। বাংলাদেশের মতো জলবায়ু ও পরিবেশ বিপর্যয় সংকুলান একটি দেশে অর্থায়নের মাধ্যমে গুরুত্বপূর্ণ ভূমিকা পালন করতে পারে ব্যাংক ও আর্থিক প্রতিষ্ঠানগুলো। নবায়নযোগ্য জ্বালানি ও পরিবেশবান্ধব খাতে বিনিয়োগের জন্য কেন্দ্রীয় ব্যাংকের নিজস্ব অর্থায়নে ২০০ কোটি টাকার একটি পুনঃঅর্থায়ন তহবিল রয়েছে। এছাড়া পরিবেশবান্ধব ইটভাটা স্থাপনে এশীয় উন্নয়ন ব্যাংকের এডিবি আর্থিক সহায়তায় ৪০০ কোটি টাকার পৃথক আর একটি পুনঃঅর্থায়ন তহবিল রয়েছে। প্রসঙ্গত সরাসরি পরিবেশবান্ধব খাত বলতেইটিপি নবায়নযোগ্য জ্বালানি সৌর শক্তি জ্বালানি দক্ষ বা সাশ্রয়ী প্রযুক্তি কঠিন ও তরল বর্জ্য ব্যবস্থাপনা বিকল্প জ্বালানিসহ কেন্দ্রীয় ব্যাংক থেকে নির্ধারিত ৪৭টি পণ্যে ঋণ বিতরণকে বোঝানো হয়। আর পরিবেশবান্ধব উপায়ে তৈরি প্রকল্পের বিতরণ হওয়া ঋণ এ খাতের পরোক্ষ ঋণ হিসেবে বিবেচনা করা হয়।