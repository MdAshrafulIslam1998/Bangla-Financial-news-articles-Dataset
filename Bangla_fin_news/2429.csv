Serial,Title,Date,Author,News
2429,চার দিন সময় বাড়ল বাণিজ্য মেলার,2020-01-27,শেকৃবি সংবাদদাতা,ঢাকা আন্তর্জাতিক বাণিজ্য মেলার মেয়াদ চারদিন বাড়ানো হয়েছে। আগামী ৪ ফেব্রুয়ারি মঙ্গলবার পর্যন্ত মেলা চলবে। এ বছর বঙ্গবন্ধুর জন্মশতবর্ষ কাউন্টডাউন উপলক্ষে গত ১০ জানুয়ারি মেলা বন্ধ ছিল। সেই সঙ্গে আসন্ন ঢাকা সিটি কর্পোরেশন নির্বাচনের কারণে মেলা বন্ধ থাকবে দুই দিন।ব্যবসায়ীদের ক্ষতির কথা জানিয়ে রফতানি উন্নয়ন ব্যুরো ইপিবি মেলার মেয়াদ বাড়ানোর প্রস্তাব পাঠালে বাণিজ্য মন্ত্রণালয় এ সিদ্ধান্ত নেয়।বাণিজ্য মন্ত্রণালয় সূত্রে জানা যায় সোমবার মেলার মেয়াদ আগামী ৪ ফেব্রুয়ারি পর্যন্ত বাড়ানো হয়েছে। ১ ফেব্রুয়ারি ঢাকা সিটি কর্পোরেশন নির্বাচন। এ কারণে ৩১ জানুয়ারি ও ১ ফেব্রুয়ারি মেলা বন্ধ থাকবে। মেলার সমাপনী অনুষ্ঠান হবে ৩ ফেব্রুয়ারি সন্ধ্যায়। সমাপনী অনুষ্ঠানে প্রধান অতিথি হিসেবে উপস্থিত থাকবেন বাণিজ্যমন্ত্রী টিপু মুনশি।মেলার সদস্য সচিব আব্দুর রউফ জানান বাণিজ্য মেলার মেয়াদ ৮ দিন বাড়ানোর জন্য ব্যবসায়ীদের পক্ষ থেকে বাণিজ্য মন্ত্রণালয়ে আনুষ্ঠানিক প্রস্তাব দিয়েছিল আয়োজক প্রতিষ্ঠান রফতানি উন্নয়ন ব্যুরো ইপিবি।ইত্তেফাকজেডএইচ