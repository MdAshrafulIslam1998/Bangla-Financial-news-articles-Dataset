Serial,Title,Date,Author,News
1888,তিন বছরের মধ্যে হবে আধুনিক শেয়ারবাজার,2020-10-07,ইত্তেফাক রিপোর্ট,বাংলাদেশ সিকিউরিটিজ অ্যান্ড এক্সচেঞ্জ কমিশনের বিএসইসি চেয়ারম্যান অধ্যাপক শিবলী রুবাইয়াতউলইসলাম বলেছেন আমাদের কমিশনে দায়িত্ব নেওয়ার বয়স মাত্র ৪ মাস। আমাদের আপনারা বিনিয়োগকারী একটু সময় দেন। আমরা আগামী ১ বছরের মধ্যে দৃশ্যমান পরিবর্তন আনার চেষ্টা করব। আর ২ বছরের মধ্যে মডার্ন ক্যাপিটাল মার্কেটের ছায়া দেখতে পাবেন। এছাড়া ৩ বছরের মধ্যে সম্পূর্ণ বাজারের একটি রূপ পাওয়া যাবে বলে আশা প্রকাশ করেন তিনি। গতকাল মঙ্গলবার বিশ্ব বিনিয়োগকারী সপ্তাহ উপলক্ষ্যে ঢাকা স্টক এক্সচেঞ্জ ডিএসই আয়োজিত অনুষ্ঠানে প্রধান অতিথির বক্তব্যে তিনি একথা বলেন। এতে সভাপতিত্ব করেন ডিএসইর চেয়ারম্যান মো. ইউনুসুর রহমান ও মূল প্রবন্ধ উপস্থাপন করেন সিএফও আব্দুল মতিন পাটোয়ারি। শিবলী রুবাইয়াত বলেন বিনিয়োগকারীরা আমাদের শেয়ারবাজারের প্রাণ। তারা না থাকলে পুঁজি আসত না। তাহলে কোনো ব্যবসাপ্রতিষ্ঠানও আসত না। আমাদের কথার ওপর বিশ্বাস করে তারা টাকা পয়সা এনে বিনিয়োগ করেন। তাদের বিনিয়োগকে দুশ্চিন্তামুক্ত রাখতে ও সঠিক ব্যবহারের জন্য আমাদের সঠিক দায়িত্ব পালন করতে হবে। তিনি বলেন লেনদেন ১ হাজার কোটির আশপাশে ঘুরপাক খাচ্ছে। তবে এটাকে এ বছরের মধ্যে দেড় হাজারে নিয়ে যেতে হবে। এজন্য ডিএসইর আইটি বিভাগের সমস্যা সমাধান করতে হবে। আইটির জটিলতায় মাঝেমধ্যেই ওয়েবসাইটে সমস্যা দেখা দিচ্ছে। বিএসইসি চেয়ারম্যান বলেন আমরা দায়িত্ব নেওয়ার সময় ২৫২৬টা আইপিও জমা ছিল। আমরা মোটামুটি আইপিও ক্লিয়ার করে নিয়ে আসছি। আশা করছি ১ মাসের মধ্যে পুরোনো সব আইপিও আবেদন ক্লিয়ার করে ফেলব। অনুষ্ঠানের সভাপতিত্ব করেন ঢাকা স্টক এক্সচেঞ্জের ডিএসই চেয়ারম্যান ইউনুসুর রহমান। বক্তব্য রাখেন ডিএসইর ব্যবস্থাপনা পরিচালক কাজী ছানাউল হক পরিচালক মো. রকিবুর রহমান। পরে প্যানেল আলোচনায় অংশ নেন বিএসইসির নির্বাহী পরিচালক চলতি দায়িত্ব মোহাম্মদ রেজাউল করিম ডিএসই ব্রোকার্স অ্যাসোসিয়েশন অব বাংলাদেশ এর প্রেসিডেন্ট শরীফ আনোয়ার হোসনে বাংলাদেশ অ্যাসোসিয়েশন অব পাবলিকলি লিস্টেড কোম্পানির ভাইস প্রেসিডেন্ট রিয়াদ মাহমুদ মেট্রোপলিটন চেম্বার অব কমার্স অ্যান্ড ইন্ডাস্ট্রিজের প্রেসিডেন্ট মিস নিহাদ কবির এবং ডিএসইর পরিচালক মো. শাকিল রিজভী। অনুষ্ঠানে সঞ্চালক হিসেবে ছিলেন ডিএসইর প্রধান পরিচালক কর্মকর্তা এম. সাইফুর রহমান মজুমদার এফসিএ এফসিএমএ এবং মূল প্রবন্ধ উপস্থাপন করেন ডিএসইর প্রধান অর্থ কর্মকর্তা আব্দুল মতিন পাটওয়ারী এফসিএমএ।ইত্তেফাকএসি