Serial,Title,Date,Author,News
4774,ইউনিলিভারের পণ্য নেওয়া বন্ধ করল টেসকো,2016-10-14,ইত্তেফাক রিপোর্ট,টেসকোর অনলাইন থেকে মারমাইট পিজি টিপস টি এবং পট নুডলসসহ ডজন খানিক পণ্য সরিয়ে নেওয়া হয়েছে। ইউনিলিভারের সঙ্গে টেসকোর মতবিরোধের প্রেক্ষিতে এ পদক্ষেপ নেওয়া হয়েছে।  পাউন্ডের মূল্য কমে যাওয়ায় ইউনিলিভার ক্ষতিপূরণ হিসেবে পণ্যের দাম বাড়ানোর কথা বলেছে। কিন্তু টেসকো তা মানতে নারাজ তাই তারা ইউনিলিভারের পণ্যই সরিয়ে নিয়েছে অনলাইন থেকে। আর ইউনিলিভারের ফাইন্যান্স চীফ গ্রায়েম পিটকেথলি বলেছেন দাম বাড়ানোর বিষয়টি মুদ্রার মান অবমূল্যায়নের প্রেক্ষিতে স্বাভাবিক একটি প্রক্রিয়া। ইউনিলিভার হলো যুক্তরাজ্যের খাদ্য ও মুদি পণ্যের প্রধান উৎপাদক। কিন্তু এসব পণ্যের বেশিরভাগই যুক্তরাজ্যের বাইরে উত্পাদন করা হয়। তাই পণ্য উৎপাদনে বেশি পাউন্ড খরচ করতে হচ্ছে। তা ছাড়া দাম বাড়ানোর বিষয়টি অন্য খুচরা বিক্রেতারা মেনেও নিয়েছেন।   প্রধান চেইন সুপারশপ সেইনবারি মরিসন এবং ওয়েইটরোজ বিশেষ কোনো সরবরাহকারীর সম্পর্ক নিয়ে মুখ খুলছে না। তবে লিডলের মুখপাত্র বলেছেন আমরা কেনার দাম নিয়ে আলোচনা করি না বরং আমরা সব সময়ই আমাদের গ্রাহকদেরকে সর্বশ্রেষ্ঠ গুণগত মানসম্পন্ন পণ্য দেওয়ার প্রতিশ্রুতি দেই।  এদিকে দেশটির বাজার বিশ্লেষকরা বলছেন এটা শুধু টেসকো আর ইউনিলভারের মধ্যকার বিষয় নয়। এ ধরনের পরিস্থিতি যুক্তরাজ্যের প্রায় সব খুচরা বিক্রেতা ও সরবরাহকারীর মধ্যকার অবস্থা।