Serial,Title,Date,Author,News
4107,পোশাক শ্রমিকদের ছুটি শুরু ২২ জুন থেকে,2017-06-19,বিশেষ প্রতিনিধি,স্বরাষ্ট্রমন্ত্রী আসাদুজ্জামান খান কামাল জানিয়েছেন যানজট এড়াতে পোশাক কারখানার শ্রমিকদের ছুটি ধাপে ধাপে দেয়ার সিদ্ধান্ত নেয়া হয়েছে। আগামী ২২ থেকে ২৫ জুনের মধ্যে কারখানাগুলো ছুটি দেয়া হবে। তবে এর আগে কারখানার মালিকদের বেতন ও বোনাসহ পাওনা পরিশোধ করতে হবে।  রবিবার দুপুরে স্বরাষ্ট্র মন্ত্রণালয়ে ঈদুল ফিতর উপলক্ষে সার্বিক আইনশৃঙ্খলা গার্মেন্টস শ্রমিকদের কল্যাণ নিশ্চিত ও ঈদপূর্ব বেতনভাতাদি পরিশোধ সড়কমহাসড়ক যানজটমুক্ত রাখা নিয়ে এক বৈঠক শেষে তিনি সাংবাদিকদের এ সব কথা জানান।  বৈঠকে তৈরি পোশাক শিল্পমালিকদের দুই সংগঠন বিজিএমইএ ও বিকেএমইএর নেতারা উপস্থিত ছিলেন। স্বরাষ্ট্রমন্ত্রী বলেন তারা আমাকে আশ্বস্ত করেছেন যে নিয়মতান্ত্রিকভাবে শ্রমিকদের বেতনবোনাস দেওয়া হবে।  স্বরাষ্ট্রমন্ত্রী আসাদুজ্জামান খান কামাল বলেন গত বছরও ঈদের আগে ধারাবাহিকভাবে ছুটি দেয়ার সুফল মিলেছিল। বাড়ি ফেরার ভোগান্তি তুলনামূলক কম ছিল। এর আগের বছরগুলোতে পোশাক কারখানা একসঙ্গে ছুটি দেয়ায় ঈদের আগে দীর্ঘ ভোগান্তি হয়েছিল মহাসড়কগুলোতে। বিশেষ করে সাভার নারায়ণগঞ্জ এবং গাজীপুরে দীর্ঘ যানজট তৈরি হয়েছিল। তবে নতুন পদ্ধতিতে এই ভোগান্তি কমবে বলে আশা করছে সরকার।  স্বরাষ্ট্রমন্ত্রী বলেন ঈদ উদযাপনকে কেন্দ্র করে দেশব্যাপী কঠোর নিরাপত্তাবলয় তৈরি করা হয়েছে। রেল বাস এবং নৌ পথে বিশেষ নজরদারি রাখা হয়েছে। বিশেষ করে সড়কে কোনো অস্থায়ী বাজার বসবে না। ঈদ জামাতকে কেন্দ্র করে নিরাপত্তা ব্যবস্থা গ্রহণ করা হয়েছে বলে জানান মন্ত্রী। তিনি বলেন কেন্দ্রীয় ঈদগাহ এলাকা পুরোই সিসিটিভির আওতায় থাকবে। শপিং মলগুলোতে নারী পুলিশ সদস্য বেশি মোতায়েন করা হয়েছে। ঈদে কোনো ধরনের হুমকি নেই জানিয়ে স্বরাষ্ট্রমন্ত্রী বলেন জনগণকে সঙ্গে নিয়ে আইনশৃঙ্খলা বাহিনীর সদস্যরা যে কোনো অপতত্রতা রুখে দিবে। সেই প্রস্তুতি আমাদের রয়েছে।  বৈঠকে উপস্থিত ছিলেন আইজিপি এ কে এম শহীদুল হক র্যাবের মহাপরিচালক বেনজীর আহমেদ ঢাকা মহানগর পুলিশ কমিশনার আছাদুজ্জামান মিয়া হাইওয়ে পুলিশের ডিআইজি আতিকুর রহমান ও বিকেএমইএ সভাপতি সংসদ সদস্য সেলিম ওসমানসহ বিভিন্ন সংস্থার প্রতিনিধিরা।  ইত্তেফাককেকে