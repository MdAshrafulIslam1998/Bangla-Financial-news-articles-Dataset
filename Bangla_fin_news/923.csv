Serial,Title,Date,Author,News
923,হালাল পণ্যের সনদ দেবে বিএসটিআই,2021-09-14,ইত্তেফাক রিপোর্ট,এখন থেকে ইসলামি শরিয়াহ মোতাবেক হালাল পণ্যের সনদ দেবে শিল্প মন্ত্রণালয়ের আওতাধীন বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন বিএসটিআই। সম্প্রতি শিল্প মন্ত্রণালয় এ সংক্রান্ত একটি গেজেট জারি করেছে।গেজেটে বলা হয়েছে প্রক্রিয়াজাত দ্রব্য প্রসাধন সামগ্রী ওষুধ ও অন্যান্য সেবার জন্য বিএসটিআইয়ের পক্ষ থেকে হালাল সনদ দেওয়া হবে। ক্ষুদ্র শিল্পে সনদ বা নবায়ন ফি ১ হাজার টাকা। মাঝারি শিল্পে ৩ হাজার ও বৃহৎ শিল্পের ক্ষেত্রে ৫ হাজার টাকা ফি দিতে হবে।  জানা গেছে কোনো প্রক্রিয়াজাত দ্রব্যের গায়ে বা লেবেলে অথবা সেবার অনুকূলে হালাল মার্ক ব্যবহারের উদ্দেশ্যে সনদের জন্য বিএসটিআইয়ের নির্ধারিত ফরমে সংস্থাটির মহাপরিচালক বরাবর আবেদন করতে হবে। সনদ দেওয়া হবে তিন বছরের জন্য। মেয়াদ শেষে নবায়নের আবেদন করা যাবে। সনদ দেওয়ার আগে বিএসটিআইয়ের হালাল নিরীক্ষা দল সবকিছু যাচাই করবে। এরপর হালাল সনদ কমিটি বিএসটিআইয়ের কাছে সুপারিশ করবে। বিএসটিআই সন্তুষ্ট হলে তবেই সনদ দেবে। কোনো শর্তের ব্যত্যয় হলে বিএসটিআই পরে হালাল সনদ স্থগিত বা বাতিল করতে পারবে।  সনদের জন্য আবেদন করার সময় প্রতিষ্ঠান ও কারখানার নামঠিকানা ব্র্যান্ড ও পণ্যের নাম ইত্যাদি উল্লেখ করতে হবে। অন্য দিকে ব্যক্তির ক্ষেত্রে আবেদনকারী স্বয়ং এবং প্রতিষ্ঠানের ক্ষেত্রে মালিক অংশীদার বা প্রতিষ্ঠানের ব্যবস্থাপনা পরিচালক বা প্রতিষ্ঠানের পক্ষে ক্ষমতাপ্রাপ্ত ব্যক্তির সই থাকতে হবে। ইসলামি শরিয়াহ মোতাবেক গ্রহণযোগ্য প্রক্রিয়াজাত দ্রব্য প্রসাধন সামগ্রী ওষুধ এবং অন্যান্য প্রক্রিয়া বা সেবাকে হালাল বলে সংজ্ঞা দেওয়া হয়েছে।ইত্তেফাকএমআর