Serial,Title,Date,Author,News
1366,রৌমারীতে সোনাভরি নদীতে এখন সোনা ফলে,2021-05-06,রৌমারী কুড়িগ্রাম সংবাদদাতা,কুড়িগ্রামের রৌমারী উপজেলার সোনাভরি নদীর পতিত জমিতে এখন সোনার ফসল ফলে। আগাম জাতের বোরো ধান আবাদ করে লাভবান এলাকাবাসী।সরে জমিনে গিয়ে দেখা যায় সোনাভরি নদীর দিগলাপাড়া হতে রৌমারী সুইচগেট বানছারচর হতে টাপুরচর পর্যন্ত প্রায় ১৪ কিলোমিটার এলাকা জুড়ে বোরো ধান চাষ হয়েছে।  উপজেলা কৃষি অফিস সূত্রে জানা যায় সোনাভরি নদীর পতিত প্রায় ২০ হেক্টর জমিতে এবার উচ্চ ফলনশীল আগাম জাতের ২৮ ও ৫২ বোরো ধান চাষ হয়েছে।কৃষক আব্দুর রহিম আশিকুর রহমান মাসুদ রান বলেন সোনাভরি নদীতে ৬মাস পানি থাকে ৬মাস শুকনা থাকে আমরা নদীর তলিতে বোরো ধান চাষ করছি বন্যার আগেই ধান কেটে ঘরে তুলতে পারবো নদীর জমিতে ধান চাষ করতে সার ও বিষ তেমন লাগে না খরচ কম লাভ বেশি হয়। আমরা আশা করি কাঠায় দুই মন করে ধান হবে।  উপজেলা কৃষি সম্প্রসারণ কর্মকর্তা মো. শাহাদত হোসেন বলেন রৌমারী সোনাভরি নদীর পতিত জমিতে ব্যাপক হারে বোরো ধান চাষ হয়েছে। নদীর বুকে কোথায় কোন পতিত জমি নাই। আমরা সোনাভরি নদীর দুই তীরে বসবাসরত কৃষকদের পরামর্শ দিয়েছি আগাম জাতের বোরো ধান চাষ করা জন্য। নদী মাটি উর্বর থাকায় ফলন ভালো হয় খরচ সীমিত সার ও কীটনাশকের তেমন প্রয়োজন হয় না।ইত্তেফাকএমআর