Serial,Title,Date,Author,News
1688,পুঁজিবাজার ডিজিটালাইজেশনে ৬০ কোটি টাকা চায় বিএসইসি,2021-01-27,ইত্তেফাক রিপোর্ট,পুঁজিবাজার ডিজিটালাইজেশন করার জন্য বিশ্বব্যাংকের কাছে ৭ মিলিয়ন ডলার প্রায় ৬০ কোটি টাকা চেয়েছে পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি। এজন্য অর্থ মন্ত্রণালয়ের আর্থিক প্রতিষ্ঠান বিভাগের মাধ্যমে বিশ্বব্যাংকের কাছে চিঠি দিয়েছে সংস্থাটি। গত সোমবার বিএসইসির চেয়ারম্যান অধ্যাপক ড. শিবলী রুবাইয়াতউলইসলাম স্বাক্ষরিত এ সংক্রান্ত চিঠি পাঠানো হয়েছে।পুঁজিবাজার ডিজিটালাইজেশনের আওতায় আনার জন্য অর্থ মন্ত্রণালয় এবং বিশ্বব্যাংকের সঙ্গে বিএসইসির নতুন কমিশনের কয়েক দফা আলোচনা হয়েছে। আলোচনায় প্রযুক্তিগত উন্নয়নে বিশ্বব্যাংকের কাছে আর্থিক সহযোগিতা চেয়েছে বিএসইসি। এরই আলোকে এই চিঠি পাঠানো হয়েছে।তবে বিএসইসির সরাসরি বিশ্বব্যাংকের কাছে চিঠি দেওয়ার সুযোগ না থাকায় অর্থ মন্ত্রণালয়ের আর্থিক প্রতিষ্ঠান বিভাগে পাঠানো হয়েছে। যেটা আবার ঐ বিভাগ থেকে ইকোনমিক রিলেশনস ডিভিশনের ইআরডি মাধ্যমে বিশ্বব্যাংকের কাছে পাঠানো হবে।আরও পড়ুন ...রাজস্ব আয়ের প্রবৃদ্ধি আশাব্যঞ্জক  এনবিআর চেয়ারম্যানপুঁজিবাজার ডিজিটালাইজেশন করার গুরুত্ব বুঝিয়ে দিয়েছে বিশ্বব্যাপী করোনা মহামারি। এই মহামারির মধ্যে অন্যান্য দেশের শেয়ারবাজার চালু থাকলেও বাংলাদেশে বন্ধ ছিল ৬৬ দিন। যে কারণে বিএসইসিতে দায়িত্ব নেওয়ার পর থেকেই ডিজিটালাইজেশনের ওপর গুরুত্ব দিচ্ছেন অধ্যাপক ড. শিবলী রুবাইয়াতউলইসলামের নেতৃত্বাধীন কমিশন। এরই ধারাবাহিকতায় ইতিমধ্যে বেশ কিছু পদক্ষেপ নেওয়া হয়েছে। এর মধ্যে উল্লেখযোগ্য হলোঅনলাইনে বার্ষিক সাধারণ সভা এজিএম করা ও বিভিন্ন প্রতিবেদন অনলাইনে জমা দেওয়া।ইত্তেফাকএএএম