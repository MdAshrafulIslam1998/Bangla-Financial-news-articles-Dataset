Serial,Title,Date,Author,News
2324,ভূমি উন্নয়ন কর আদায়ের সময় বেড়েছে,2020-04-09,অনলাইন ডেস্ক,বকেয়া ও চলতি বছরের অনাদায়ী ভূমি উন্নয়ন কর পরিশোধের সময়সীমা এক মাস বৃদ্ধি করে করা হয়েছে। এছাড়া ভূমি সেবা সপ্তাহ ও ভূমি উন্নয়ন কর মেলা২০২০ পরবর্তী নির্দেশ না দেওয়া পর্যন্ত স্থগিত করা হয়েছে।ভূমিমন্ত্রী সাইফুজ্জামান চৌধুরী জাবেদের নির্দেশে ভূমি মন্ত্রণালয় জনস্বার্থে আজ বৃহষ্পতিবার এ নির্দেশ জারি করা হয়েছে।প্রচলিত বিধি অনুযায়ী প্রতি বাংলা বছর ৩০ চৈত্র তারিখের মধ্যে ভূমি উন্নয়ন কর পরিশোধ করতে হয়। কিন্তু করোনা ভাইরাসের বৈশ্বিক মহামারী সংক্রমণ প্রতিরোধে সরকার ইতোমধ্যে জরুরি সেবা ব্যতীত অন্যান্য সব সরকারি ও বেসরকারি অফিসআদালত সাধারণ ছুটি ঘোষণা করেছে।এছাড়া সরকার কর্তৃক সাধারণ মানুষের চলাচল সীমিত করা হয়েছে এবং কোনো কোনো এলাকা লকডাউন করা হয়েছে।এ বছরের কর আদায়ের শেষ সময় ১৩ এপ্রিল সমাগত। করোনাভাইরাসের প্রভাবে দেশের উদ্ভূত পরিস্থিতিতে সম্মানিত নাগরিক ও সংস্থা উভয়ের পক্ষে উল্লিখিত তারিখের মধ্যে বকেয়া এবং চলতি বছরের অনাদায়ী ভূমি উন্নয়ন কর পরিশোধ করা কোনোভাবেই সম্ভব নয় বলে প্রতীয়মান হচ্ছে।এমতাবস্থায় নাগরিকদের সুবিধার্থে ১৪২৬ বঙ্গাব্দ সনের ভূমি উন্নয়ন কর পরিশোধের সময়সীমা আরও এক মাস বৃদ্ধি করে আগামী ১৩ মে পর্যন্ত বর্ধিত করা হয়েছে।এছাড়া আগামী ১২ এপ্রিল থেকে অনুষ্ঠেয় ভূমি সেবা সপ্তাহ ও ভূমি উন্নয়ন কর মেলা২০২০ একই কারণে পরবর্তী নির্দেশ না দেওয়া পর্যন্ত স্থগিত করা হয়েছে। বাসসইত্তেফাককেকে