Serial,Title,Date,Author,News
3485,আসছে পৌনে দুই লাখ কোটি টাকার এডিপি,2018-05-05,ইত্তেফাক রিপোর্ট,পরিবহন ওবিদ্যুৎখাতে অগ্রাধিকার দিয়ে আসন্ন ২০১৮১৯ অর্থবছরের বার্ষিক উন্নয়ন কর্মসূচির এডিপি প্রস্তাবিত আকার চূড়ান্ত করেছে পরিকল্পনা কমিশন। আগামী ১০ মে প্রধানমন্ত্রী শেখ হাসিনার সভাপতিত্বে জাতীয় অর্থনৈতিক পরিষদের এনইসি সভায় প্রস্তাবিত এডিপি অনুমোদনের জন্য উপস্থাপন করা হবে। বৃহস্পতিবার পরিকল্পনামন্ত্রী আ হ ম মুস্তফা কামালের সভাপতিত্বে অনুষ্ঠিত পরিকল্পনা কমিশনের বর্ধিত সভায় এডিপির আকার ১ লাখ ৭৩ হাজার কোটি টাকার খসড়া চূড়ান্ত করা হয়েছে। এরমধ্যে সরকারের নিজস্ব তহবিল জিওবি হতে ব্যয়ের লক্ষ্য নির্ধারণ করা হয়েছে ১ লাখ ১৩ হাজার কোটি টাকা। আর বৈদেশিক সহায়তা থেকে ৬০ হাজার কোটি টাকা ব্যয়ের লক্ষ্য নির্ধারণ করা হয়েছে। ২০১৮১৯ অর্থবছরের জন্য প্রস্তাবিত এডিপির আকার চলতি ২০১৭১৮ অর্থবছরের সংশোধিত এডিপির চেয়ে প্রায় ১৭ শতাংশ বেশি। চলতি ২০১৭১৮ অর্থবছরের মূল এডিপির আকার ছিল ১ লাখ ৫৩ হাজার ৩৩১ কোটি টাকা। পরিকল্পনা কমিশন সূত্রে জানা যায় নতুন এডিপিতে ১ হাজার ৩৪৬টি প্রকল্প প্রস্তাব করা হয়েছে।  সূত্র জানায় খাত ভিত্তিক সর্বোচ্চ ৪৫ হাজার ৪৫০ কোটি টাকা বরাদ্দের প্রস্তাব রয়েছে পরিবহন খাতে। দ্বিতীয় সর্বোচ্চ বরাদ্দের প্রস্তাব রয়েছে বিদ্যুত্ খাতে ২২ হাজার ৯৩০ কোটি টাকা। তৃতীয় সর্বোচ্চ ভৌত পরিকল্পনা পানি সরবরাহ ও গৃহায়ন খাতে ১৭ হাজার ৮৯০ কোটি টাকা। এরপর পল্লী উন্নয়ন ও পল্লী প্রতিষ্ঠান বিভাগের জন্য ১৬ হাজার ৬৯০ কোটি টাকা শিক্ষা ও ধর্ম খাতের জন্য ১৬ হাজার ৬২০ কোটি টাকা বিজ্ঞান ও যোগাযোগ প্রযুক্তি বিভাগের জন্য ১৪ হাজার ২১১ কোটি টাকা স্বাস্থ্য পুষ্টি জনসংখ্যা ও পরিবার কল্যাণ খাতের জন্য ১১ হাজার ৯০৫ কোটি টাকা এবং কৃষি খাতের জন্য ৭০ হাজার ৭৬ কোটি টাকা প্রস্তাব করা হয়েছে।  অন্যদিকে মন্ত্রণালয় ভিত্তিক হিসাবে সর্বোচ্চ ২৩ হাজার ৪৩৮ কোটি টাকা বরাদ্দের প্রস্তাব করা হয়েছে স্থানীয় সরকার বিভাগের জন্য। এরপর বিদ্যুত্ বিভাগে ২২ হাজার ৮৯২ কোটি টাকা সড়ক পরিবহন ও মহাসড়ক বিভাগের জন্য তৃতীয় সর্বোচ্চ ২০ হাজার ৮১৭ কোটি টাকা বরাদ্দের প্রস্তাব করা হয়েছে। এরপর বরাদ্দের শীর্ষ মন্ত্রণালয় ও বিভাগগুলোর মধ্যে বিজ্ঞান ও প্রযুক্তি বিভাগের জন্য ১১ হাজার ৭২০ কোটি টাকা রেলপথ মন্ত্রণালয়ের জন্য ১১ হাজার ১৫৫ কোটি টাকা সেতু বিভাগের জন্য ৯ হাজার ১১২ কোটি টাকা প্রাথমিক ও গণশিক্ষা মন্ত্রণালয়ের জন্য ৮ হাজার ৩১২ কোটি টাকা মাধ্যমিক ও উচ্চ মাধ্যমিক বিভাগের জন্য ৬ হাজার ৬ কোটি টাকা এবং পানি সম্পদ মন্ত্রণালয়ের জন্য ৫ হাজার ৬০৬ কোটি টাকা বরাদ্দের প্রস্তাব করা হয়েছে বলে পরিকল্পনা কমিশন সূত্রে জানা গেছে।  ইত্তেফাককেকে