Serial,Title,Date,Author,News
6596,সিএসইর নামে ফেসবুকে ভুয়া পেজ বন্ধে বিটিআরসিকে চিঠি,2015-03-15,ইত্তেফাক রিপোর্ট,চট্টগ্রাম স্টক এক্সচেঞ্জের সিএসই নামে পরিচালিত সাতটি ভুয়া ফেসবুক পেজ বন্ধ করার অনুরোধ জানিয়ে বিটিআরসিকে চিঠি দিয়েছে সিএসই ব্যবস্থাপনা কর্তৃপক্ষ। সিএসই এক সংবাদ বিজ্ঞপ্তিতে এ তথ্য জানিয়েছে। এতে বলা হয়েছেফেসবুকে সিএসইর অফিসিয়াল পেজ উদ্বোধনের পরই ভুয়া পেজগুলো বন্ধের ব্যাপারে সিদ্ধান্ত নেয়া হয়েছে। এ জন্য বিটিআরসিকে ভুয়া পেজগুলো বন্ধের জন্য অনুরোধ করা হয়েছে। এ পেজগুলো ব্যবহার করে বিনিয়োগকারীদের ভুল ও মিথ্যা তথ্য পাওয়ার আশঙ্কা রয়েছে যাতে তাদের বিনিয়োগ ক্ষতির মুখে পড়তে পারে। এ অবস্থায় ভুয়া পেজগুলো বন্ধ করা জরুরি হয়ে পড়েছে। এ পরিপ্রেক্ষিতে চিঠি দেয়া হয়েছে। আশা করছি এ পেজগুলো বন্ধে বিটিআরসি খুব দ্রুত পদক্ষেপ নেবে।