Serial,Title,Date,Author,News
2203,প্রণোদনার সঠিক ব্যবহার নিশ্চিতের দাবি আওয়ামী পেশাজীবী হিসাববিদ পরিষদের,2020-05-29,ইত্তেফাক রিপোর্ট,সরকার ঘোষিত প্রণোদনা সহায়তার সঠিক ব্যবহার অর্থনীতির চাকাকে সচল রাখবে। আর সঠিক ব্যবহারের জন্য প্রয়োজন সঠিক পরিকল্পনা ও হিসাবায়ন। পেশাদার হিসাববিদেরা এ বিষয়ে সরকার ও ব্যবসায়ীদের প্রয়োজনীয় সহায়তা করতে পারেন। আওয়ামী পেশাজীবী হিসাববিদ পরিষদের এক আলোচনা সভায় বক্তারা এসব কথা বলেন। সম্প্রতি ভিডিও কনফারেন্সের মাধ্যমে সরকার ঘোষিত ৮০ হাজার ৭৫০ কোটি টাকার প্রণোদনা প্যাকেজ নিয়ে আয়োজিত এক আলোচনা সভা অনুষ্ঠিত হয়।সভায় প্রধান আলোচক ছিলেন অগ্রণী ব্যাংকের সিএফও মনোয়ার হোসেন। এতে সভাপতিত্ব করেন আসাদ চৌধুরী এবং সঞ্চালনা করেন মোস্তফা সাজ্জাদ হাসান। আলোচনায় অংশ নেন হিসাববিদ জহিরুল কাইয়ুম মোহাম্মদ জসিম উদ্দিন আবুল মনসুর জাহাঙ্গীর এ মানিক আলাউদ্দিন মিয়া কামরুল হাসান মিজানুর রহমান প্রমুখ।করোনা ভাইরাস পরিস্থিতিতে সরকারের নেওয়া পদক্ষেপের খুবই সময়োপযোগী হওয়ায় এ উদ্যোগকে স্বাগত জানান বক্তারা। তারা বলেন মহৎ এ উদ্যোগের সঠিক ব্যবহারই অর্থনীতির চাকাকে সচল রাখতে পারে।প্রসঙ্গত রপ্তানিমুখী শিল্প প্রতিষ্ঠানের শ্রমিক কর্মচারীদের বেতন ভাতা প্রদানের জন্য সরকার সম্প্রতি ৫ হাজার কোটি টাকা ক্ষতিগ্রস্ত বৃহৎ শিল্প ও সার্ভিস সেক্টরের ওয়ার্কিং ক্যাপিটাল ঋণ ৩০ হাজার কোটি টাকা সৃষ্ট সঙ্কট মোকাবিলায় প্রিশিপমেন্ট পুনঃঅর্থায় স্কিমের ১২ হাজার ৭৫ কোটি টাকা কুটির মাইক্রো ক্ষুদ্র ও মাঝারি শিল্পের জন্য ২০ হাজার কোটি টাকা কৃষি খাতে বিশেষ প্রণোদনা ৫ হাজার কোটি টাকা কৃষি ও পল্লীঋণ নীতিমালা ও কর্মসূচির আওতায় ৫ হাজার কোটি টাকা নিম্ন আয়ের পেশাজীবী ও ক্ষুদ্র উদ্যোক্তাদের জন্য ৩ হাজার কোটি টাকাসহ মোট ৮০ হাজার ৭৫০ কোটি টাকার প্যাকেজ ঘোষণা করেছে।ইত্তেফাকজেডএইচডি