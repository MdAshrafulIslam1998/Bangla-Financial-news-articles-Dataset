Serial,Title,Date,Author,News
5885,‘বিশ্বব্যাপী আর্থিক সংকট সৃষ্টি হলেও বাংলাদেশে হয়নি’,2015-08-19,অনলাইন ডেস্ক,বাংলাদেশ ব্যাংকের গভর্নর ড. আতিউর রহমান বলেছেন আর্থিক সুবিধা সবার কাছে পৌঁছে দিতেই অর্ন্তভূক্তিমূলক অর্থায়নের উপর গুরুত্ব দিয়েছে বাংলাদেশ ব্যাংক। কতিপয় মানুষের কাছে টাকা থাকলে তাতে ঝুঁকি বৃদ্ধি পায়। তাই সকলের কাছ টাকা পৌঁছাতে টাকা বিকেন্দ্রীকরণের উদ্যোগ নেয়া হয়েছে। বুধবার বিকেলে আগারগাঁওয়ে বঙ্গবন্ধু আর্ন্তজাতিক সম্মেলনে কেন্দ্রে বিআইসিসি ইনক্লুসিভ ফাইন্যান্স ইন বাংলাদেশ শীর্ষক দুদিন ব্যাপী জাতীয় সম্মেলনের দ্বিতীয় দিনে দ্বিতীয় অধিবেশনে ফাইনান্সিয়াল লিটারেসি অ্যান্ড ইটস ইমপ্যাক্ট অন ইনক্লুসিভ ফাইন্যান্স সেমিনারে প্রধান অতিথির বক্তব্যে এসব কথা বলেন তিনি। ইনস্টিটিউট অব মাইক্রো ফাইন্যান্স এই সম্মেলনের আয়োজন করে।  গভর্নর আরও বলেন বিশ্বব্যাপী আর্থিক সংকট সৃষ্টি হলেও বাংলাদেশে হয়নি। কারণ আমরা টাকা আকাশে না উড়িয়ে মাটিতে ঢেলেছি। আমাদের কৃষক খাদ্য উৎপাদন করেছে। খাদ্য আমদানি না করায় রিজার্ভ বৃদ্ধিতেও গুরুত্বপূর্ণ ভূমিকা পালন করেছে কৃষক। মাইক্রো ফাইন্যান্স ইনস্টিটিউট ফাইন্যান্সিয়াল ইনক্লুসিভে গুরুত্বপূর্ণ ভূমিকা পালন করছে। এনজিওর সুবিধাভোগীদের কাছে ব্যাংকিং সেবার প্রডাক্টগুলো পৌঁছানো গেলে গ্রামের দরিদ্র মানুষ আরও বেশি লাভবান হবে। সেমিনারে উপস্থাপন করা প্রবন্ধের প্রশংসা করে গর্ভনর বলেন এ ধরনের গবেষণা ইনস্টিটিউট মাইক্রো ফাইন্যান্স ছাড়াও এসএমই ফাইন্ডেশন আইআরডিএ সিকিউরিটি এক্সচেঞ্জ কমিশন মাইক্রো ক্রেডিট রেগুলেটরি অর্থরিটি বিভিন্ন বিশ্ববিদ্যালয়ও করতে পারে। এতে আমাদের ফাইন্যান্সিয়াল ইনক্লুসিভ জ্ঞানের ভাণ্ডার সমৃদ্ধ হবে।  সেমিনারে ফাইন্যান্সিয়াল লিটরেসি ইন বাংলাদেশ শীর্ষক গবেষণা প্রবন্ধ উপস্থাপন করেন ইনস্টিটিউট অব মাইক্রোফাইন্যান্সের নির্বাহী পরিচালক এম এ বাকী খলিলী। গবেষণা প্রতিবেদন নিয়ে প্যানেল আলোচনা করেন বাংলাদেশ ব্যাংকের অর্থনৈতিক উপদেষ্টা ড. মো. আখতারুজ্জামান বাংলাদেশ ইনস্টিটিউট অব ব্যাংক ম্যানেজমেন্টের মহাপরিচালক তৌফিক আহমেদ চৌধুরী। সভাপতির বক্তব্যে বাংলাদেশ কৃষি ব্যাংকের সাবেক চেয়ারম্যান খোন্দকার ইব্রাহিম খালেদ বলেন অর্থনৈতিক কর্মকাণ্ড পরিচালনা করতে আর্থিক জ্ঞান থাকা অবশ্যই গুরুত্বপূর্ণ। আর্থিক জ্ঞান না থাকলে উন্নয়ন সম্ভব নয়। এর আগে রোকেয়া বিশ্ববিদ্যালয়ের ভিসি প্রফেসর একেএম নুরুন্নবীর সভাপতিত্বে ডাইনামিক অফ অভারলেপিং ইন মাইক্রো ফাইন্যান্স মার্কেট অফ বাংলাদেশ শীর্ষক সেমিনারে প্রবন্ধ উপস্থাপন করেন যুক্তরাজ্যের আলস্টার ইউনিভার্সিটির প্রফেসর ড. এসআর ওসমানী। এতে প্যানেল আলোচক ছিলেক এমআরএ পরিচালক সাজ্জাদ হোসেন পদক্ষেপ মানবিক উন্নয়ন কেন্দ্রের নির্বাহী পরিচালক ইকবাল আহমেদ উদ্দীপনের নির্বাহী পরিচালক ইমরানুল হক চৌধুরী ও দুস্থ স্বাস্থ্য কেন্দ্রেও প্রধান নির্বাহী কর্মকর্তা ড. মাসুদুল হক। সেমিনারে দেশে কার্যরত বিভিন্ন এনজিওর প্রতিনিধিরা অংশ নেন।