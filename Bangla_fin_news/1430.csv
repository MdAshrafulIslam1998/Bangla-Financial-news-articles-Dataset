Serial,Title,Date,Author,News
1430,আন্তঃব্যাংক চেক লেনদেন ও অনলাইন ট্রান্সফার বন্ধ,2021-04-15,ইত্তেফাক অনলাইন ডেস্ক,দেশে সর্বাত্মক লকডাউন চললেও সীমিত পরিসরে চলছে ব্যাংকিং লেনদেন। এদিকে কারিগরি ত্রুটির কারণে আন্তঃব্যাংক চেক লেনদেন ও অনলাইন ট্রান্সফার ইলেকট্রনিক ফান্ড ট্রান্সফারবন্ধ রয়েছে। বৃহস্পতিবার ১৫ এপ্রিল বাংলাদেশ ব্যাংক জানিয়েছে বাংলাদেশ ব্যাংকে আইটি বিপর্যয়ের কারণে আন্তঃব্যাংক চেক লেনদেন বন্ধ রয়েছে। এমনকি করা যাচ্ছে না অনলাইন ব্যাংক ট্রান্সফারও।  জানা গেছে গত ১৩ এপ্রিল বাংলাদেশ ব্যাংকের দুটি ডেটা সেন্টারের মধ্যে সংযোগকারী ফাইবার অপটিক্যাল কেবল বিচ্ছিন্ন হওয়ায় এই পরিস্থিতি তৈরি হয়েছে। এরপর মাইক্রোসফট ও ভিএমওয়্যার এই দুইটি প্রযুক্তি টিম এই সমস্যা সমাধানে কাজ করছে। যে দুটি সার্ভিস বন্ধ রয়েছে সেগুলোর মাধ্যমে দৈনিক গড়ে ১৩ হাজার কোটি টাকা লেনদেন হয়ে থাকে। এই সমস্যার সমাধান কখন হবে তা নিশ্চিত করে বলা যাচ্ছে না।বাংলাদেশ ব্যাংকে আইটি বিপর্যয়ের কারণে সাধারণ মানুষ ও ব্যবসায়ীরা ভোগান্তিতে পড়েছেন। দ্রুত এই সংকট নিরসন করতে না পারলে ভোগান্তি আরও বাড়বে বলেই মনে করছেন সংশ্লিষ্টরা।করোনা সংক্রমণনিয়ন্ত্রণে লকডাউনেবাংলাদেশ ব্যাংক দিকনির্দেশনা দেয়। নতুন নিয়মঅনুযায়ী লকডাউনে সরকারি ছুটির দিন ছাড়া অন্য দিনগুলোতে ব্যাংক খোলা থাকবে বেলা আড়াইটা পর্যন্ত। তবে লেনদেন চলবে সকাল ১০টা থেকে দুপুর ১টা পর্যন্ত।বাংলাদেশ ব্যাংকের নির্দেশনায় বলা হয় সিটি করপোরেশন এলাকায় ব্যাংকের প্রতিটি শাখা একদিন পরপর খোলা থাকবে। অর্থাৎ শাখাগুলো একদিন বন্ধ থাকলে পরের দিন খোলা থাকবে। এই নিয়মে চলবে উপজেলা পর্যায়ের শাখাতেও। জেলা পর্যায়ে সদর শাখা খোলা থাকবে।ইত্তেফাকএসজেড