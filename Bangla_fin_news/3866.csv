Serial,Title,Date,Author,News
3866,পিঁয়াজের দাম বেড়েছে সবজির দাম এখনো চড়া,2017-10-28,ইত্তেফাক রিপোর্ট,বাজারে ফিরেছে ইলিশ। রাজধানীর বাজারগুলোতে এখন ইলিশে সয়লাব। দামেও তুলনামূলক সস্তা। উল্লেখ্য মা ইলিশ রক্ষায় গত ১ থেকে ২২ অক্টোবর পর্যন্ত ইলিশ মাছ ধরা মজুত ও বিক্রি নিষিদ্ধ করে সরকার। এখন নিষেধাজ্ঞা শেষ হওয়ায় জেলেরা মাছ ধরতে নদীতে নেমেছেন। প্রচুর ইলিশ ধরা পড়ছে। এর মধ্যে ডিমওয়ালা ইলিশও রয়েছে।  সংশ্লিষ্টরা জানিয়েছেন সরকার যদি নিষেধাজ্ঞার সময় আরো কয়েকদিন বাড়িয়ে দিত তাহলে মা ইলিশগুলো ডিম ছাড়তে পারত। এতে ইলিশের উৎপাদন বাড়ত।  গতকাল শুক্রবার রাজধানীর কাওরানবাজার ও নিউমার্কেটসহ কয়েকটি বাজার ঘুরে এসব তথ্য জানা যায়। গতকাল বাজারে ৫০০ থেকে ৬০০ গ্রাম ওজনের ইলিশ বিক্রি হয় ৩৫০ থেকে ৪০০ টাকায় ৭৫০ গ্রাম ওজনের ইলিশ বিক্রি হয় ৬০০ থেকে ৬৫০ টাকায় ও ৯শ গ্রাম থেকে ১ কেজি ওজনের ইলিশ মাছ ১ হাজার থেকে ১ হাজার ৩শ টাকায়।  কাওরানবাজারের ইলিশ বিক্রেতা রকিব বলেন বাজারে ইলিশ না থাকলে বাজার জমে না। এখন নিষেধাজ্ঞা শেষ হওয়ায় বাজারে আবার ইলিশ আসছে। দাম খুব বেশি না বলেও তিনি দাবি করেন। তবে এই বাজারের ক্রেতা আনিসুর রহমান বলেন বাজারে ইলিশের অনেক সরবরাহ থাকলেও দাম সেভাবে কমেনি। দাম আরো কমা উচিত বলে তিনি মনে করেন।  এদিকে গত এক সপ্তাহের ব্যবধানে বাজারে পিঁয়াজের ঝাঁজ বেড়েছে। এ ছাড়া কাঁচামরিচের ঝাঁল কিছুটা কমলেও তা এখনো বেশি। গতকাল খুচরা বাজারে প্রতি কেজি আমদানিকৃত পিঁয়াজ ৬০ থেকে ৬৫ টাকা ও দেশি পিঁয়াজ ৭০ থেকে ৭৫ টাকা কেজি দরে বিক্রি হয়। যা এক সপ্তাহ আগেও কেজিতে ১০ থেকে ১২ টাকা কমে বিক্রি হয়েছে। প্রতি কেজি কাঁচামরিচ বিক্রি হয় ১২০ টাকায়।  এ ছাড়া সবজির দাম এখনো চড়া। ৫০ টাকা কেজির নিচে কোনো সবজি নেই বললেই চলে। কাঁচা বাজার ঘুরে দেখা গেছে প্রতি কেজি পটল ৫০ থেকে ৬০ টাকা বেগুন ৬০ থেকে ৭০ টাকা শিম ১২০ টাকা টমেটো ১০০ থেকে ১২০ টাকা আলু ২০ টাকা কচুর লতি ৫৫ থেকে ৬০ টাকা ঢেঁড়স ৬০ থেকে ৭০ টাকা ঝিঙ্গা করলা ও কাকরোল ৫৫ থেকে ৬০ টাকা পেঁপে ৪০ থেকে ৪৫ টাকা চাল কুমড়া ও লাউ প্রতিটি আকারভেদে ৫০ থেকে ৬০ টাকায় বিক্রি হচ্ছে। এ ছাড়া ফুলকপি ও বাঁধাকপি ৩০ থেকে ৩৫ টাকায় বিক্রি হচ্ছে।  মাছের মধ্যে প্রতি কেজি রুই ও কাতলা ২৫০ থেকে ৪০০ টাকা পাঙ্গাস ১৫০ থেকে ২৫০ টাকা টেংরা ৫৫০ থেকে ৬০০ টাকা সরপুঁটি ৩০০ থেকে ৪৫০ টাকা তেলাপিয়া ১৪০ থেকে ১৮০ টাকা সিলভার কার্প ১৮০ থেকে ২৫০ টাকা চাষের কৈ ২০০ থেকে ৩৩০ টাকা মাগুর ৬০০ থেকে ৭০০ টাকা দরে বিক্রি হচ্ছে।  মাংসের মধ্যে ব্রয়লার মুরগি ১৩০ থেকে ১৩৫ টাকা লেয়ার ১৭০ থেকে ১৮০ টাকা পাকিস্তানি লাল মুরগি ২৮০ টাকা দরে বিক্রি হচ্ছে। এ ছাড়া গরুর মাংস ৫০০ টাকা এবং খাসির মাংস ৭৫০ টাকা দরে বিক্রি হচ্ছে।  ইত্তেফাকআনিসুর