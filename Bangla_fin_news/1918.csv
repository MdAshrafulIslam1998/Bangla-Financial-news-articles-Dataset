Serial,Title,Date,Author,News
1918,কৃষি প্রণোদনার ঋণ বিতরণের সময় আরো বাড়ল,2020-09-21,ইত্তেফাক রিপোর্ট,কৃষি খাতের জন্য সরকারঘোষিত ৫ হাজার কোটি টাকার প্রণোদনা প্যাকেজের ঋণ বিতরণের সময়সীমা বাড়িয়েছে বাংলাদেশ ব্যাংক। চলতি বছরের ৩১ ডিসেম্বর পর্যন্ত এ ঋণ বিতরণ করতে পারবে ব্যাংকগুলো। আগে এ সময়সীমা ছিল ৩০ সেপ্টেম্বর পর্যন্ত। গতকাল রবিবার বাংলাদেশ ব্যাংকের কৃষিঋণ বিভাগ এ সংক্রান্ত একটি প্রজ্ঞাপন জারি করেছে।বাংলাদেশে কার্যরত সব তপশিলি ব্যাংকের প্রধান নির্বাহীদের কাছে পাঠানো ঐ প্রজ্ঞাপনে বলা হয় কৃষি খাতে বিশেষ প্রণোদনামূলক পুনঃ অর্থায়ন স্কিমটি সুষ্ঠুভাবে বাস্তবায়নের জন্য বাংলাদেশ ব্যাংক থেকে গ্রাহক পর্যায়ে ঋণ বিতরণের সময়সীমা ৩০ সেপ্টেম্বর থেকে চলতি বছরের ৩১ ডিসেম্বর পর্যন্ত নির্ধারণ করা হলো।উল্লেখ্য করোনা ভাইরাসে কৃষি খাতের ক্ষতি মোকাবিলায় কৃষকের জন্য ৫ হাজার কোটি টাকার কৃষি খাতে বিশেষ প্রণোদনামূলক পুনঃ অর্থায়ন স্কিম নামের একটি বিশেষ তহবিল গঠন করে কেন্দ্রীয় ব্যাংক। ১৮ মাস ছয় মাস গ্রেস পিরিয়ডসহ মেয়াদি এ ঋণের সর্বোচ্চ সুদহার হবে ৪ শতাংশ।এ স্কিমের আওতায় ব্যাংকগুলো বাংলাদেশ ব্যাংক থেকে নির্ধারিত এক শতাংশ সুদহারে পুনঃ অর্থায়ন সুবিধা পাবে। আর গ্রাহক পর্যায়ে সুদের হার হবে সর্বোচ্চ ৪ শতাংশ। এই সুদহার চলমান গ্রাহক এবং নতুন গ্রাহক উভয় ক্ষেত্রেই প্রযোজ্য হবে।ইত্তেফাকজেডএইচডি