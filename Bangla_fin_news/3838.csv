Serial,Title,Date,Author,News
3838,কর বাহাদুর পরিবার ও সেরা করদাতা সম্মাননা আজ,2017-11-08,অনলাইন ডেস্ক,রাজধানীসহ দেশব্যাপী সর্বোচ্চ ও দীর্ঘ সময় ধরে কর প্রদানকারীদের প্রতিবারের মত এবারো সম্মাননা দেবে এনবিআর। এবার নতুন করে যুক্ত হয়েছে কর বাহাদুর পরিবার সম্মাননা। অর্থাৎ দীর্ঘদিন ধরে করযোগ্য সব ব্যক্তি আয়কর দেওয়া পরিবারকে কর বাহাদুর পরিবার হিসেবে সম্মাননা দেওয়া হবে। এবার দেশব্যাপী এ রকম ৯৩টি পরিবারকে চিহ্নিত করা হয়েছে। এসব পরিবারের প্রধানদের হাতে কর বাহাদুর পরিবার সম্মাননা দেওয়া হবে।  এছাড়া প্রতিবারের ন্যায় প্রতিটি জেলায় ৫ জন করদাতাকে সেরা করদাতা হিসেবে পুরস্কার দেওয়া হবে। এর বাইরে ঢাকাসহ সব সিটি কর্পোরেশন এলাকার ৫ জন করে করদাতা এবং জাতীয়ভাবে ব্যক্তি ও প্রতিষ্ঠান মিলিয়ে ১৪১ জনকে শীর্ষ ট্যাক্স কার্ড হিসেবে সম্মাননা দেওয়া হবে।  রাজধানীর আগারগাঁওয়ের নির্মাণাধীন রাজস্ব ভবনে আজ দুপুরে আনুষ্ঠানিকভাবে সম্মাননা তুলে দেবেন অর্থমন্ত্রী আবুল মাল আবদুল মুহিত।  ইত্তেফাকএমআর