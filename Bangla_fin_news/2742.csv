Serial,Title,Date,Author,News
2742,বাংলাদেশ বিমানের সঙ্গে সিটি ব্যাংকের চুক্তি স্বাক্ষর,2019-08-08,অনলাইন ডেস্ক,বিমান বাংলাদেশ এয়ারলাইন্স ও সিটি ব্যাংকের মধ্যে একটি চুক্তি স্বাক্ষরিত হয়েছে। এই চুক্তির আওতায় দি বিমান বাংলাদেশ আমেরিকান এক্সপ্রেস ক্রেডিট কার্ড চালু করা হবে। এই কার্ডের গ্রাহকেরা বাংলাদেশ বিমান ও সিটি ব্যাংক উভয় প্রতিষ্ঠান থেকে বিভিন্ন বিশেষায়িত সেবা উপভোগ করতে পারবেন। বাংলাদেশের ইতিহাসে এটিই প্রথম কোনো কোব্র্যান্ডেড ক্রেডিট কার্ড যেখানে দেশের জাতীয় পতাকাবাহী ক্যারিয়ার কোনো বাণিজ্যিক ব্যাংকের সঙ্গে মিলে তাদের যাত্রীদের জন্য কার্ড সুবিধা প্রদান করতে যাচ্ছে।সম্প্রতি বাংলাদেশ বিমানের কেন্দ্রীয় কার্যালয় বলাকা ভবনে আয়োজিত একটি অনুষ্ঠানে বিমান বাংলাদেশ এয়ারলাইনসের চেয়ারম্যান এয়ার মার্শাল অব. মোহাম্মদ ইনামুল বারী এবং সিটি ব্যাংকের চেয়ারম্যান আজিজ আল কায়সার নিজ নিজ প্রতিষ্ঠানের পক্ষে এই ক্রেডিট কার্ডের চুক্তিটি হস্তান্তর করেন।চুক্তি স্বাক্ষর অনুষ্ঠানে অন্যান্যের মধ্যে আরো উপস্থিত ছিলেন বিমান বাংলাদেশ এয়ারলাইনসের ব্যবস্থাপনা পরিচালক ও প্রধান নির্বাহী কর্মকর্তা ক্যাপ্টেন ফরহাত হাসান জামিল সিটি ব্যাংকের ব্যবস্থাপনা পরিচালক ও সিইও মাসরুর আরেফিন আমেরিকান এক্সপ্রেসএর গ্লোবাল নেটওয়ার্ক সার্ভিসের পরিচালক দক্ষিণ এশিয়া ও পার্টনার কার্ড সার্ভিস প্রধান কুরুস পি দাস্তুর বিমানের পরিচালক পরিকল্পনা বিক্রয় ও বিপণন এয়ার কমোডর অব মো. মাহবুব জাহান খান বিপণন বিভাগের মহাব্যবস্থাপক মোহাম্মদ সালাহউদ্দিনসহ উভয় সংস্থার ঊর্ধ্বতন কর্মকর্তাবৃন্দ।অনুষ্ঠানে সিটি ব্যাংকের চেয়ারম্যান আজিজ আল কায়সার বলেন বাংলাদেশ সরকারের নিজস্ব বিমান সেবাদাতা প্রতিষ্ঠান বিমান বাংলাদেশ এয়ারলাইনসের সঙ্গে যুক্ত হতে পেরে আমরা গর্বিত। কোব্র্যান্ড এই ক্রেডিট কার্ডটি ব্যবহার করে এখন থেকে বিমান ও সিটি ব্যাংকের গ্রাহকেরা বিশেষ সেবাগুলো উপভোগ করতে পারবেন। আশা করছি এর মাধ্যমে তাদের আগামীর যাত্রাগুলো আরও উপভোগ্য হয়ে উঠবে।ইত্তেফাকবিএএফ