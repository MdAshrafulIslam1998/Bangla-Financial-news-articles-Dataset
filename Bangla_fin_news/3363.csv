Serial,Title,Date,Author,News
3363,অর্ধবার্ষিক মুনাফা প্রকাশ করেছে সিটি ব্যাংক,2018-08-01,অনলাইন ডেস্ক,সিটি ব্যাংক সম্প্রতি তাদের ২০১৮ সালের অর্ধবার্ষিক মুনাফা প্রকাশ করেছে। এ উপলক্ষে সিটি ব্যাংকের প্রধান কার্যালয়ে আয়োজিত এক অনুষ্ঠানে ওয়েব কাস্টের মাধ্যমে বিশ্বজুড়ে ছড়িয়ে থাকা বিনিয়োগকারী ও শেয়ার বিশ্লেষকদের অর্জিত মুনাফা সম্পর্কে বিস্তারিত জানানো হয়।  বছরের প্রথম ছয় মাসে সিটি ব্যাংকের শেয়ার প্রতি আয় ইপিএস দাঁড়িয়েছে ১ টাকা ৫১ পয়সা যা ২০১৭ সালের একই মেয়াদে ছিল ২ টাকা ১৮ পয়সা। একই সময়ে ব্যাংকটির নেট অপারেটিং ক্যাশ ফ্লো দাঁড়িয়েছে ১২ টাকা ৯২ পয়সা যা গত বছরের একই সময়ে ছিল ঋণাত্মক ১০ টাকা ৪৩ পয়সা।  প্রতিবেদন অনুযায়ী বছরের প্রথম ছয় মাসে ব্যাংকটির কর পরবর্তী মুনাফা দাঁড়িয়েছে ১৩৮.৯৬ কোটি টাকা যা গত বছরের একই সময়ে ছিল ১৯০.৭৪ কোটি টাকা।  অর্ধবার্ষিক মুনাফা প্রকাশ অনুষ্ঠানে সিটি ব্যাংকের ব্যবস্থাপনা পরিচালক ও সিইও সোহেল আরকে হুসেইন ব্যাংকের কৌশলগত অবস্থান এবং ভবিষ্যত পরিকল্পনার কথা জানান। অনুষ্ঠানে ব্যাংকের উপব্যবস্থাপনা পরিচালক ও চিফ ফিন্যান্সিয়াল অফিসার মো. মাহবুবুর রহমান এ অর্জিত মুনাফার নানাদিক বিস্তারিতভাবে বর্ণনা করেন।  উল্লেখ্য গত কয়েক বছরে সিটি ব্যাংকের কার্যক্রম ও ক্রমান্নতি আন্তর্জাতিক বিনিয়োগকারীদের নজর কেড়েছে এবং এ আয়োজন ব্যাংকটির সঙ্গে বিনিয়োগকারীদের সম্পর্ক উন্নয়নে ভূমিকা রাখবে।  ইত্তেফাকআরকেজি