Serial,Title,Date,Author,News
610,সচল ২০ লাখ বিও হিসাবের সাড়ে ৬ লাখেই কোনো শেয়ার নেই,2022-01-03,ইত্তেফাক রিপোর্ট,দেশের শেয়ারবাজারে বর্তমানে বিনিয়োগকারীদের বেনিফিশিয়ারি ওনার্স বিও হিসাব রয়েছে ২০ লাখ ৩৪ হাজার। এর মধ্যে শেয়ার রয়েছে ১৪ লাখ বিও হিসাবে। বাকি ৬ লাখ ৩০ হাজার বিও হিসাবে কোনো শেয়ারই নেই। অর্থাৎ এই সব বিও হিসাব শেয়ারশূন্য হয়েছে। সেন্ট্রাল ডিপজিটরি বাংলাদেশ লিমিটেড সিডিবিএল সূত্রে এসব তথ্য জানা গেছে। জানা গেছে বিদায়ি বছর অর্থাৎ ২০২১ সালের শেষ দিন শেয়ারবাজারে বিনিয়োগকারীদের বিও হিসাব দাঁড়িয়েছে ২০ লাখ ৩৪ হাজার ৩৯৯টিতে। এর মধ্যে ১৪ লাখ ৩ হাজার ৫৩৩টি বিও হিসাবে শেয়ার রয়েছে। আর বাকি ৬ লাখ ৩০ হাজার ৮৬৬টি বিও হিসাব শেয়ারশূন্য হয়েছে। এদিকে বিদায়ি বছর অর্থাত্ ২০২১ সালের শেষ কার্যদিবস শেয়ার রয়েছে এমন বিও হিসাব দাঁড়িয়েছে ১৪ লাখ ৩ হাজার ৫৩৩টিতে। আর আগের বছর অর্থাত্ ২০২০ সালের শেষ কার্যদিবস বিওতে শেয়ার রয়েছে এমন হিসাব ছিল ১৫ লাখ ৩ হাজার ২৩০টিতে। অর্থাত্ এই এক বছর শেয়ার রয়েছে এমন বিও হিসাব ৯৯ হাজার ৬৯৭টি কমেছে। আর গত এক বছর বিওতে শেয়ার নেই অর্থাৎ শেয়ারশূন্য বিও হিসাব ১ লাখ ১ হাজার ২৬১টি কমে ২০২১ সালের ৩০ ডিসেম্বর দাঁড়িয়েছে ৫ লাখ ১৩ হাজার ৬৩১টিতে। আর আগের বছরের শেষ কার্যদিবস শেয়ারশূন্য বিও হিসাব ছিল ৬ লাখ ১৪ হাজার ৮৯২টিতে। এছাড়াও ২০২১ সালের ৩০ ডিসেম্বরের তথ্যানুযায়ী ১ লাখ ১৭ হাজার ২৩৫ বিওধারীর হিসাব অব্যবহূত রয়েছে।