Serial,Title,Date,Author,News
951,নগদের ব্যাংক হিসাব খোলায় কেন্দ্রীয় ব্যাংকের নতুন শর্ত,2021-09-07,ইত্তেফাক রিপোর্ট,এখন থেকে মোবাইলে আর্থিকসেবা এমএফএস নগদএর হিসাব খুলতে বাংলাদেশ ব্যাংকের পূর্ব অনুমোদন নিতে হবে। সম্প্রতি ব্যাংকগুলোকে এ নির্দেশনা দিয়েছে বাংলাদেশ ব্যাংক।বাংলাদেশ ডাক বিভাগের ডিজিটাল আর্থিকসেবা নগদের ব্যাংক হিসাব পরিচালনায় থার্ড ওয়েভ টেকনোলজিস লিমিটেডএর নাম পরিবর্তন করে নগদ লিমিটেড করার বিষয়ে ব্যাংকগুলোর কাছে চিঠি দিয়েছে বাংলাদেশ ব্যাংক। চিঠিতে বলা হয়েছে নগদের ইমানি কার্যক্রম পরিচালনায় বাংলাদেশ ডাক বিভাগ ও বাংলাদেশ ব্যাংকের অনুমোদন ছাড়া নগদ লিমিটেডের নামে ট্রাস্ট কাম সেটেলমেন্ট হিসাব না খোলার জন্য নির্দেশনা প্রদান করা হলো। ফলে ডাক বিভাগ ও কেন্দ্রীয় ব্যাংকের অনুমোদন ছাড়া ব্যাংকে হিসাব খুলতে পারবে না নগদ।  বাংলাদেশ ব্যাংকের মুখপাত্র ও নির্বাহী পরিচালক সিরাজুল ইসলাম বলেন নাম পরিবর্তন হওয়ায় হিসাব খোলার আগে ডাক বিভাগ ও বাংলাদেশ ব্যাংকের অনুমোদন নিতে বলা হয়েছে। গত মে মাসে বাংলাদেশ ব্যাংক ট্রাস্ট ফান্ড ব্যবস্থাপনা শীর্ষক নীতিমালা জারি করে। বাংলাদেশ ব্যাংক নতুন নীতিমালাটির নাম দিয়েছে গাইডলাইনস ফর ট্রাস্ট ফান্ড ম্যানেজমেন্ট ইন পেমেন্ট অ্যান্ড সেটেলমেন্ট সার্ভিসেস। ফলে গ্রাহকের হিসাবে জমা থাকা অর্থ ব্যবহার করতে পারবে না মুঠোফোনে আর্থিক সেবাদাতা এমএফএস প্রতিষ্ঠানগুলো। প্রতিষ্ঠানগুলোকে গ্রাহকের জমা টাকার পুরোটাই ব্যাংকে ট্রাস্ট ফান্ড হিসাবে জমা রাখতে হবে। এ ফান্ডে জমা টাকা কোনোভাবেই গ্রাহকের এমএফএস হিসাবে জমা থাকা টাকার চেয়ে কম হতে পারবে না।ইত্তেফাকইউবি