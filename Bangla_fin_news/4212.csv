Serial,Title,Date,Author,News
4212,এফবিসিসিআই নির্বাচনের ভোট গ্রহণ চলছে,2017-05-14,অনলাইন ডেস্ক,ব্যবসায়ীদের শীর্ষ সংগঠন ফেডারেশন অব বাংলাদেশ চেম্বার্স অব কমার্স অ্যান্ড ইন্ডাস্ট্রির এফবিসিসিআই ২০১৭১৯ মেয়াদকালের নির্বাচনে ভোট গ্রহণ চলছে।  অ্যাসোসিয়েশন গ্রুপের ১৮ জন পরিচালক নির্বাচনে রাজধানীর আগারগাঁওয়ের বঙ্গবন্ধু আন্তর্জাতিক সম্মেলন কেন্দ্রে আজ রবিবার সকাল ৯টা থেকে ভোট গ্রহণ শুরু হয় চলবে বিকাল ৫টা পর্যন্ত।  এতে ভোটাধিকার প্রয়োগ করছেন অ্যাসোসিয়েশন গ্রুপের ১ হাজার ৮৮৭ জন ভোটার। চেম্বার গ্রুপের ১৭ প্রার্থী প্রার্থিতা প্রত্যাহার করে নেওয়ায় সম্মিলিত গণতান্ত্রিক পরিষদের ১৮ প্রার্থী বিনাপ্রতিদ্বন্দ্বিতায় নির্বাচিত হওয়ার পথে। তাই চেম্বার গ্রুপের ভোট গ্রহণ হবে না।  নির্বাচনে ১৮টি পদের জন্য দুটি প্যানেলের ব্যানারে ৩৬ প্রার্থী লড়ছেন। সম্মিলিত গণতান্ত্রিক পরিষদ থেকে নির্বাচনে অংশ নেয়া ১৮ জনের মধ্যে ১১ জনই বর্তমান মেয়াদের পরিচালক হিসেবে দায়িত্ব পালন করছেন। এ প্যানেলের নেতৃত্ব দিচ্ছেন বর্তমান প্রথম সহসভাপতি সফিউল ইসলাম মহিউদ্দিন। আর ব্যবসায়ী ঐক্য ফোরামের প্রধান সমন্বয়কের দায়িত্বে রয়েছেন গার্মেন্টস বায়িং হাউজ এসোসিয়েশনের সভাপতি কাজী ইফতেখার হোসেন বাবুল।  আগামী দুই বছরের জন্য এফবিসিসিআইয়ে চেম্বার ও অ্যাসোসিয়েশন গ্রুপের ৩০ জন করে মোট ৬০ জন পরিচালক হিসেবে দায়িত্ব পালন করবেন। তাদের মধ্যে উভয় গ্রুপ থেকে ১২ জন করে ২৪ জন মনোনীত পরিচালক হয়েছেন যাদের নির্বাচনে নামতে হবে না। বাকি ৩৬ পরিচালক পদের মধ্যে নির্বাচন হচ্ছে মোট ১৮টি পদের জন্য। আগামী ১৬ মে নির্বাচিত পরিচালকরা সভাপতি ও দুই সহসভাপতি নির্বাচন করবেন।  ইত্তেফাককেকে