Serial,Title,Date,Author,News
6882,ইন্ডাস্ট্রিয়াল ইন্ডিয়া ট্রেড ফেয়ারের প্রধান অতিথি তোফায়েল আহমেদ,2014-12-25,অনলাইন ডেস্ক,বাণিজ্যমন্ত্রী তোফায়েল আহমেদ ভারতের কোলকাতায় অনুষ্ঠেয় ২৭তম ইন্ডাস্ট্রিয়াল ইন্ডিয়া ট্রেড ফেয়ারএ প্রধান অতিথি হিসেবে যোগদান করতে বৃহস্পতিবার সন্ধায় ঢাকা ত্যাগ করেছেন। তিনি কোলকাতার মিলন মেলা ফেয়ার কমপ্লেক্সে ২৬ ডিসেম্বর এ ট্রেড ফেয়ারের আনুষ্ঠানিক উদ্বোধন করবেন।  আগামী ২৭ ডিসেম্বর কোলকাতাস্থ এমসিসি চেম্বার অব কমার্স এন্ড ইন্ডাস্ট্রি আয়োজিত ভারতবাংলাদেশ দ্বিপাক্ষিক সম্পর্ক জোরদারকরণ শীর্ষক অনুষ্ঠানে তোফায়েল আহমেদ বক্তব্য প্রদান করবেন। ভারতের বেঙ্গল ন্যাশনাল চেম্বার অব কমার্স এন্ড ইন্ডাস্ট্রি এ ইন্ডাস্ট্রিয়াল ইন্ডিয়া ট্রেড ফেয়ারের আয়োজন করেছে।  এক সংবাদ বিজ্ঞপ্তিতে এ কথা জানিয়ে বলা হয় বাংলাদেশের ৯০টি প্রতিষ্ঠান এ মেলায় অংশগ্রহণ করছে। বাংলাদেশের বাণিজ্যমন্ত্রী এবং বাংলাদেশের প্রতিষ্ঠানগুলোর মেলায় যোগদান ভারতে বাংলাদেশের রফতানি বৃদ্ধিসহ দুদেশের বাণিজ্যিক সম্পর্ক আরো জোরদার হবে। এতে দুদেশের বাণিজ্য ঘাটতি কমাতে গুরুত্বপূর্ণ ভূমিকা পালন করবে।  এতে বলা হয় ভারত বাংলাদেশের নিকটতম প্রতিবেশী এবং বন্ধুরাষ্ট্র। দুদেশের বাণিজ্যিক সম্পর্ক অত্যন্ত পুরনো এবং গুরুত্বপূর্ণ। ভারতের সাথে বাংলাদেশের বিপুল বাণিজ্য ঘাটতি রয়েছে। এ বাণিজ্য ঘাটতি দূর করতে দুদেশের সরকার বিশেষ উদ্যোগ গ্রহণ করেছে। ভারত বাংলাদেশকে অস্ত্র এবং তামাক ছাড়া সকল পণ্যের ডিউটি ও কোটা ফ্রি প্রবেশাধিকার দিয়েছে। জানা গেছে গত অর্থবছরে বাংলাদেশ ভারত থেকে ৬০৩৪ দশমিক ৮০ মিলিয়ন মার্কিন ডলারের পণ্য আমদানি করেছে। একই সময়ে ভারতে রপ্তানি করেছে ৪৫৬ দশমিক ৬৩ মিলিয়ন মার্কিন ডলারের পণ্য। বাংলাদেশ বিপুল পরিমাণ শিল্পের কাঁচামাল ভারত থেকে আমদানি করে থাকে। এ বিপুল বাণিজ্য ঘাটতি কমাতে এ ধরনের বাণিজ্য মেলা গুরুত্বপূর্ণ ভূমিকা পালন করে থাকে।  অনুষ্ঠান দুটিতে যোগদান শেষে আগামী ২৭ ডিসেম্বর তোফায়েল আহমেদ দেশে ফিরবেন বলে আশা করা হচ্ছে।  খবর বাসসের।