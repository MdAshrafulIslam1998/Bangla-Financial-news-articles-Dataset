Serial,Title,Date,Author,News
2230,মোবাইল ব্যাংকিংয়ে  পর্যাপ্ত নগদ টাকা রাখার নির্দেশ,2020-05-14,ইত্তেফাক রিপোর্ট,করোনা ভাইরাসের কারণে কর্মহীন দরিদ্র ৫০ লাখ পরিবারকে ঈদ উপহার হিসেবে আর্থিক সহায়তা দিয়েছেন প্রধানমন্ত্রী শেখ হাসিনা। পরিবার প্রতি ২৫০০ টাকা মোবাইল ব্যাংকিংয়ের অ্যাকাউন্টে দেওয়া হবে।এজন্য মোবাইল ব্যাংকিং হিসাব খোলা ও টাকা লেনদেনের জন্য এজেন্টগুলোতে পর্যাপ্ত নগদ টাকা রাখার নির্দেশ দেওয়া হয়েছে। বৃহস্পতিবার এ সংক্রান্ত প্রজ্ঞাপন জারি করেছে কেন্দ্রীয় ব্যাংক। আরো পড়ুন  ...বেসরকারি হাসপাতালে করোনার চিকিৎসার ব্যবস্থা চেয়ে রিটওই প্রজ্ঞাপনে বলা হয়েছে মোবাইল ব্যাংকিং সেবা প্রদানকারী সব ব্যাংক বা সাবসিডিয়ারি কোম্পানিগুলোর লেনদেন নিরবচ্ছিন্ন রাখতে হবে। নগদ এই সহায়তা প্রদানের জন্য অর্থ মন্ত্রণালয় কর্তৃক প্রদত্ত সুবিধাভোগীর তালিকা মোতাবেক জাতীয় পরিচয়পত্র যাচাই পূর্বক অ্যাকাউন্ট খোলার প্রয়োজনীয় কাজের ব্যবস্থা রাখতে হবে। নগদ সহায়তা বিতরণ সফলভাবে সম্পন্ন করতে এজেন্ট পয়েন্টগুলোতে পর্যাপ্ত নগদ টাকা রাখতে হবে।ইত্তেফাকইউবি