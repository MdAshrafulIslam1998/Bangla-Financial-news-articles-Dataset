Serial,Title,Date,Author,News
522,আন্তর্জাতিক কাস্টম দিবস আজ,2022-01-26,ইত্তেফাক অনলাইন ডেস্ক,আন্তর্জাতিক কাস্টমস দিবস আজ। প্রতি বছর ২৬ জানুয়ারি ওয়ার্ল্ড কাস্টমস অর্গানাইজেশনের ডব্লিউসিও সদস্যভুক্ত ১৭৯টি দেশে দিবসটি পালন করা হয়।দিবসটি উপলক্ষে রাষ্ট্রপতি ও প্রধানমন্ত্রী পৃথক বাণী দিয়েছেন। এবারের কাস্টমস দিবসের মূল প্রতিপাদ্য তথ্য সংস্কৃতি বিকাশ এবং তথ্য ইকোসিস্টেম বিনির্মাণের মাধ্যমে ডিজিটাল কাস্টমসের সম্প্রসারণ। এতে তিনটি বিষয়ের ওপর গুরুত্ব দেওয়া হয়েছে ডিজিটাল কাস্টমসের সম্প্রসারণ তথ্যউপাত্ত চর্চা ও তথ্য প্রতিবেশ।প্রতিবারের ন্যায় এ বছরও বাংলাদেশে নানা আয়োজনে দিবসটি পালিত হচ্ছে। মহামারি করোনার কারণে কাস্টমস দিবসে বড় ধরনের আয়োজন করছে এনবিআর। তবে স্বাস্থ্যবিধি মেনে ভার্চুয়াল সেমিনার আয়োজন করেছে প্রতিষ্ঠানটি।সকাল ১১টায় রাজধানীর হোটেল ইন্টারকন্টিনেন্টালে এনবিআর চেয়ারম্যান আবু হেনা মো. রহমাতুল মুনিমের সভাপতিত্বে সেমিনার অনুষ্ঠিত হবে। প্রধান অতিথি হিসাবে উপস্থিত থাকবেন কৃষিমন্ত্রী ড. মো. আব্দুর রাজ্জাক।২০০৯ সাল থেকে ওয়ার্ল্ড কাস্টমস অর্গানাইজেশন ডব্লিউসিও ২৬ জানুয়ারিকে কাস্টমস দিবস হিসেবে ঘোষণা করে। এরপর থেকেই বাংলাদেশও সংস্থাটির সদস্য হিসেবে দিবসটি পালন করছে।