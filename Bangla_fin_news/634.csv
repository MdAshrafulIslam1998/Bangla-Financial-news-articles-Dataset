Serial,Title,Date,Author,News
634,যাত্রা শুরু করলো আকিজ টেবিল ওয়্যার,2021-12-28,ইত্তেফাক অনলাইন ডেস্ক,সিরামিকস্ ইন্ডাস্ট্রির টাইলস্ ও স্যানিটারি ওয়্যারে সাফল্য অর্জনের পর এবার আকিজ গ্রুপ বাজারে নিয়ে এলো আন্তুর্জাতিক মানের আকিজ টেবিল ওয়্যার। এ উপলক্ষে গত সোমবার ২৭ ডিসেম্বর ঢাকার ইন্টারকন্টিনেটাল হোটেলের গ্র্যান্ড বলরুমে অনুষ্ঠিত হয়েছে আকিজ টেবিল ওয়্যারের লঞ্চিং ইভেন্ট। এ দিন সকাল ১০টায় স্বাগত বক্তব্যের মাধ্যমে শুরু হয় অনুষ্ঠানটি। এরপর অতিথিদের বক্তব্য লোগো উন্মোচন ও কুমার বিশ্বজিৎ এর গান দিয়ে শেষ হয়। এই অনুষ্ঠানে উপস্থিত ছিলেন আকিজ টেবিল ওয়্যারের ম্যানেজিং ডিরেক্টর সেখ বশির উদ্দিন এবং ডিরেক্টর সেল্স অ্যান্ড মার্কেটিং মোহাম্মদ খোরশেদ আলম সহ আকিজ গ্রুপের উর্ধ্বতন কর্মকর্তাবৃন্দ ডিলার কর্পোরেট ক্লায়েন্ট ও বিদেশী ক্রেতাবৃন্দ। অতিথিদের সবাই টেবিল ওয়্যারের বানিজ্যিক দিক নিয়ে নিজ নিজ বক্তব্য প্রদান করেন এবং আকিজ টেবিল ওয়্যারের নতুন যাত্রায় শুভেচ্ছা জানান। কোয়ালিটি সবার প্রথমে আকিজ গ্রুপের এই আদর্শকে ধারন করে সবাইকে একসাথে কাজ করে যাওয়ার আহ্বান জানিয়ে শেষ হয় আকিজ টেবিল ওয়্যারের লঞ্চিং ইভেন্ট।