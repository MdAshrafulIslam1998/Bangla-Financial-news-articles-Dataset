Serial,Title,Date,Author,News
39,নতুন দামে বিক্রি হচ্ছে সয়াবিন তেল,2022-07-21,ইত্তেফাক অনলাইন ডেস্ক,বোতলজাত সয়াবিন তেলের দাম লিটারে ১৪ টাকা কমিয়ে ১৮৫ টাকায় বিক্রির ঘোষণা দিয়েছে বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশন। বৃহস্পতিবার ২১ জুলাই থেকে এ সিদ্ধান্ত কার্যকরের কথা জানিয়েছে সংগঠনটি। বুধবার ২০ জু্লাই বাণিজ্য মন্ত্রণালয়ের সিনিয়র সচিব বরাবর দেওয়া এক চিঠিতে নতুন মূল্য কার্যকরের বিষয়টি জানানো হয়। নতুন দাম অনুসারে প্রতি লিটার খোলা সয়াবিন তেল বিক্রি হবে ১৬৬ টাকা প্রতি লিটার বোতলজাত সয়াবিন তেল ১৮৫ এবং পাঁচ লিটারের বোতলজাত সয়াবিন তেলের দাম নির্ধারণ করা হয়েছে ৯১০ টাকা। ছয় টাকা কমিয়ে প্রতি লিটার পাম অয়েল বিক্রি হবে ১৪৮ টাকা। সংগঠনের নির্বাহী কর্মকর্তা মো. নুরুল ইসলামের সই করা বিজ্ঞপ্তিতে বলা হয়েছে আন্তর্জাতিক বাজারে ভোজ্যতেলের দাম কমার পরিপ্রেক্ষিতে দেশীয় বাজারে দাম কমানোর সিদ্ধান্ত নেওয়া হয়েছে। অভিন্ন মূল্য নির্ধারণ পদ্ধতি অনুযায়ী বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশনের সিদ্ধান্তমতে ভোজ্যতেলের মূল্য নিম্নোক্তভাবে সমন্বয় করা হলো। এর আগে রবিবার ১৭ জুলাই ভোজ্যতেল বিপণনকারী প্রতিষ্ঠান সিটি গ্রুপের পরিচালক বিশ্বজিৎ সাহা গণমাধ্যমকে তেলের দাম কমার বিষয়টি নিশ্চিত করেছেন।      .                    ....                                             বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশনের সয়াবিন তেলের দামের বিষয়ে অবগত করে বাণিজ্য মন্ত্রণালয়ের সিনিয়র সচিব বরাবর দেওয়া চিঠি। ...  .