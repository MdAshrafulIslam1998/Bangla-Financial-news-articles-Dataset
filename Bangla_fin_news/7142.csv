Serial,Title,Date,Author,News
7142,পুঁজিবাজারে মধ্যপ্রাচ্যের বিনিয়োগ পাওয়ার আশাবাদ,2014-10-12,ইত্তেফাক রিপোর্ট,রবিবার শরীয়াহ ও সিএসই৫০ বেঞ্চমার্ক সূচক চালু করেছে চট্টগ্রাম স্টক এক্সচেঞ্জ সিএসই। নতুন এ দুই সূচকের মাধ্যমে সিএসইতে মধ্যপ্রাচ্যের বিনিয়োগ আসবে বলে আশা করছে সিএসই কর্তৃপক্ষ। সাংবাদিক সম্মেলনে উপস্থিত ছিলেন সিএসইর চেয়ারম্যান ড. আব্দুল মজিদ ব্যবস্থাপনা পরিচালক সৈয়দ সাজিদ হোসেন পরিচালক অধ্যাপক মমতাজ উদ্দীন আহমেদ ড. মাঈনুল ইসলাম মাহমুদ শামসুল ইসলাম মো. মহিউদ্দিন এবং সিএসইর ঊর্ধ্বতন কর্মকর্তাবৃন্দ। তারা বলছেন মধ্যপ্রাচ্যের অনেক মানুষের বাংলাদেশের পুঁজিবাজারে বিনিয়োগের প্রতি আগ্রহ রয়েছে। শরীয়াহ সূচক থাকলে আরও বেশি আগ্রহ সৃষ্টি হবে। নতুন সূচক দুটি চালু উপলক্ষে সিএসই কার্যালয়ে আয়োজিত এক সংবাদ সম্মেলনে এসব কথা জানান তারা। এদিকে দুটি সূচকেরই ভিত্তি পয়েন্ট ধরা হয়েছে ১০০০। আর ভিত্তি তারিখ ২০০৯ সালের ২ জুলাই। শরীয়াহ সূচকে ইসলামী শরীয়াহ ভিত্তিক কোম্পানিগুলো থাকবে। ১৭টি খাতের ৬৩টি কোম্পানি এখানে অন্তর্ভূক্ত থাকবে। আর বেঞ্চমার্ক সূচকে থাকবে ১৩টি খাত থেকে নির্বাচিত ৫০টি কোম্পানি। কোম্পানিগুলোর পরিশোধিত মূলধন লভ্যাংশের হার গড় লেনদেনের অবস্থা ও বার্ষিক প্রতিবেদনের ভিত্তিতে ৬ মাস পর পর এ কোম্পানিগুলোর মূল্যায়ন ও পরিবর্তন করা হবে। সাংবাদিক সম্মেলনে ড. আব্দুল মজিদ বলেন শরীয়াহ ও সিএসই৫০ বেঞ্চমার্ক সূচক সম্পর্কে বিনিয়োগকারী ও শেয়ারহোল্ডারদের অবহিত করতে প্রশিক্ষণের ব্যবস্থা নেওয়া হবে। এ দুটি সূচকের আওতায় মিউচ্যুয়াল ফান্ড করপোরেট বন্ড ও জেড ক্যাটাগরির কোম্পানিগুলো থাকবে না। তিনি আরও বলেন ভবিষ্যতে ইনডেক্স ভিত্তিক ডেরিভিটিভ মার্কেট চালুর ক্ষেত্রে এ দুটি সূচকের সহায়তা নেওয়া হবে। সিএসই ব্যবস্থাপনা পরিচালক সৈয়দ সাজিদ হোসেন বলেন সুনির্দিষ্টভাবে বাজারের গতিবিধি বোঝার লক্ষ্যে সিএসই৫০ বেঞ্চমার্ক সূচক চালু করা হয়েছে। সূচক দুটি ভারতের ন্যাশনাল স্টক এক্সচেঞ্জের এনএসই সহযোগিতায় তৈরি করা হয়েছে। ভবিষ্যতে এ দুটি সূচকের সহায়তায় এক্সচেঞ্জ ট্রেডেড ফান্ড ইটিএফ চালু করা হবে। একইভাবে ডেরিভিটিভস মার্কেট চালু করা হবে। প্রথমাবস্থায় ইনডেক্স ডেরেভিটিভস চালু করা হবে। বর্তমানে সিএসইতে সিএসই৩০ সূচক চালু রয়েছে। তবে ধীরে ধীরে তা বন্ধ করে দেওয়া হবে।