Serial,Title,Date,Author,News
991,ক্রেডিট কার্ডের বিল পরিশোধে বিশেষ সুবিধা প্রত্যাহার,2021-08-26,ইত্তেফাক রিপোর্ট,করোনা ভাইরাসের সংক্রমণ ঠেকাতে বিধিনিষেধের লকডাউন সময় ক্রেডিট কার্ডের বিল পরিশোধে যে বিশেষ ছাড় দেওয়া হয়েছিল তা প্রত্যাহার করেছে কেন্দ্রীয় ব্যাংক।বুধবার ২৫ আগস্ট বাংলাদেশ ব্যাংকের পেমেন্ট সিস্টেমস ডিপার্টমেন্ট এ সংক্রান্ত নির্দেশনা দিয়ে প্রজ্ঞাপন জারি করেছে। প্রজ্ঞাপনে ক্রেডিট কার্ডের বিল পরিশোধ এবং মোবাইল ফাইন্যান্সিয়াল সার্ভিসেস এমএফএস প্রোভাইডারের ব্যক্তি থেকে ব্যক্তি পিটুপি লেনদেন সম্পর্কিত নির্দেশনা দেওয়া হয়েছে।  প্রজ্ঞাপনে বলা হয়েছে ইতিমধ্যে স্বাস্থ্যবিধি পরিপালন সাপেক্ষে দোকানপাট ও শপিংমল খোলাসহ গণপরিবহন চালু করা হয়েছে। তাই ক্রেডিট কার্ডের বিল পরিশোধের মেয়াদ লেট পেমেন্ট ফি ও সুদসংক্রান্ত নির্দেশনা প্রত্যাহার করা হয়েছে। ব্যাংকিং প্রবিধি ও নীতি বিভাগের ২০১০ সালের ২৪ সেপ্টেম্বর নির্দেশনা অনুসরণ করতে হবে।নতুন নির্দেশনা অনুযায়ী ক্রেডিট কার্ডের বিল পরিশোধের জন্য নির্ধারিত সর্বশেষ তারিখের অব্যবহিত পরের দিন থেকে ক্রেডিট কার্ডের অপরিশোধিত বিলের ওপর সুদ বা মুনাফা আরোপযোগ্য হবে। এক্ষেত্রে কোনোভাবেই লেনদেনের তারিখ থেকে সুদ আরোপ করা যাবে না। বিলম্বে পরিশোধিত কোনো বিলের বিপরীতে বিলম্ব ফি এক বারের বেশি আদায় করা যাবে না।  প্রজ্ঞাপনে এমএফএস প্রোভাইডারের ব্যক্তি থেকে ব্যক্তি পিটুপি লেনদেনের নতুন নির্দেশনা দেওয়া হয়েছে। এখন থেকে ব্যক্তি থেকে ব্যক্তি পিটুপি লেনদেনের সর্বোচ্চ মাসিক সীমা ২ লাখ টাকা বহাল থাকবে। এ লেনদেনের চার্জ সেবাদানকারী প্রতিষ্ঠানের নিজস্ব ব্যবসায়িক নীতি অনুসারে চলবে। আগে পিটুপি মাসিক লেনদেন সর্বোচ্চ ৭৫ হাজার টাকা ছিল।ইত্তেফাকএমএএম