Serial,Title,Date,Author,News
5122,মূল্যস্ফীতি ৫৮ শতাংশে নামিয়ে আনার লক্ষ্য,2016-06-02,অনলাইন ডেস্ক,গড় মূল্যস্ফীতি ৫ দশমিক ৮ শতাংশে নামিয়ে আনার লক্ষ্য ঠিক করে বর্তমান সরকারের তৃতীয় বাজেট ঘোষণা করেছেন অর্থমন্ত্রী আবুল মাল আবদুল মুহিত।বৃহস্পতিবার জাতীয় সংসদে ২০১৬১৭ অর্থবছরের জন্য প্রায় সাড়ে ৩ লাখ কোটি টাকার এই বাজেট প্রস্তাব করেন তিনি।    বিদায়ী ২০১৫১৬ অর্থবছরে অর্থনীতির অন্যতম প্রধান এই সূচক ৬ দশমিক ২ শতাংশে নামিয়ে আনার ঘোষণা দিয়েছিলেন মুহিত। বাংলাদেশ পরিসংখ্যান ব্যুরোর বিবিএস সর্বশেষ তথ্য পর্যালোচনায় দেখা যায় এপ্রিল শেষে এই হার দাঁড়িয়েছে তারও কম ৬ দশমিক ০৪ শতাংশ।  আর মাসওয়ারি অর্থাৎ পয়েন্টটুপয়েন্ট ভিত্তিতে এপ্রিল মাসে মূল্যস্ফীতির হার ছিল ৫ দশমিক ৬১ শতাংশ। নতুন বাজেটে এই মূল্যস্ফীতি ৬ শতাংশেরও নিচে ৫ দশমিক ৮ শতাংশে নামিয়ে আনার লক্ষ্য ধরেছেন অর্থমন্ত্রী। আন্তর্জাতিক বাজারে জ্বালানি তেলের দাম কম থাকায় বাজেটে মূল্যস্ফীতি নিয়ে অনেকটাই স্বস্তিতে আছেন বলে জানিয়েছিলেন অর্থমন্ত্রী।  বাজেট বক্তৃতায় তিনি মুহিত বলেন আগামী বছরে আন্তর্জাতিক বাজারে জ্বালানি তেলসহ পণ্যমূল্য কমার সম্ভাবনা রয়েছে। ইতোমধ্যে অভ্যন্তরীণ বাজারে জ্বালানি তেলের মূল্য কিছুটা কমানো হয়েছে যা খাদ্যবহির্ভূত মূল্যস্ফীতি হ্রাসে ভূমিকা রাখবে। জ্বালানি তেলের মূল্যে নিম্নমুখী সমন্বয়ের কাজটি অব্যাহত রয়েছে।    অন্যদিকে কৃষিতে ধারাবাহিক প্রবৃদ্ধির সম্ভাবনা ও অভ্যন্তরীণ সরবরাহ পরিস্থিতির ধারাবাহিক উন্নয়ন খাদ্য মূল্যস্ফীতি সহনীয় পর্যায়ে রাখবে। পাশাপাশি সামষ্টিক অর্থনৈতিক ব্যবস্থাপনার ক্ষেত্রে রাজস্ব ও মুদ্রানীতির সমন্বয় সাধন করে ৫ দশমিক ৮ শতাংশ মূল্যস্ফীতির লক্ষ্যমাত্রা ঠিক করেছেন বলে জানান মুহিত।