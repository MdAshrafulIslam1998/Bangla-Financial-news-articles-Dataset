Serial,Title,Date,Author,News
6373,সুদের হার কমল সঞ্চয়পত্রের,2015-05-10,ইত্তেফাক রিপোর্ট,পাঁচ বছর মেয়াদি সঞ্চয়পত্রের সুদের হার ১৩ দশমিক ১৯ শতাংশ থেকে কমিয়ে ১১ দশমিক ২৬ শতাংশে নামিয়ে আনা হয়েছে।  অর্থমন্ত্রী আবুল মাল আবদুল মুহিত বলেছেন সুদের হার বেশি হওয়ায় সঞ্চয়পত্রের বিক্রি অস্বাভাবিক হারে বেড়ে গিয়েছিল। এটা চলতে থাকলে এ খাতে বিনিয়োগ আরো বেড়ে যাবে। সরকারের ভবিষ্যত্ ঋণের বোঝাও বেড়ে যাবে। সে কারণেই আমরা এটাকে কমানোর সিদ্ধান্ত নিয়েছি। এর আগে আমরা সঞ্চয়পত্রের সুদের হার বাড়িয়েছিলাম। সেটা আর রাখা সম্ভব হলো না। সব ধরনের সঞ্চয়পত্রের সুদের হার কমানো হয়েছে। গড়ে দেড় থেকে দুই শতাংশ করে কমেছে প্রতিটি সঞ্চয়পত্রে সুদের হার। এনইসি সম্মেলন কক্ষে রবিবার প্রাকবাজেট আলোচনায় অংশ নিয়ে অর্থমন্ত্রী এ তথ্য জানান।  বর্তমানেতিন মাস মুনাফাভিত্তিক সঞ্চয়পত্রের সুদহার ১২ দশমিক ৫৯ শতাংশ পেনশনার সঞ্চয়পত্রে ১৩ দশমিক ১৯ এবং পরিবার সঞ্চয়পত্রে ১৩ দশমিক ৪৫ শতাংশ সুদ দিচ্ছে সরকার। শিগগিরই প্রজ্ঞাপন জারির মাধ্যমে সুদের হার কমানো হবে। সঞ্চয় পরিদপ্তরের তথ্যানুসারেচলতি অর্থ বছরের আট মাসে জুলাইফেব্রুয়ারি মোট ২৬ হাজার ৫৩৩ কোটি টাকার সঞ্চয়পত্র বিক্রি হয়েছে। এ সময়ে আগে কেনা সঞ্চয়পত্রের আসলসুদ বাবদ ৮ হাজার ২৫০ কোটি টাকা পরিশোধ করেছে সরকার। ফলে সঞ্চয়কারীদের নিট বিনিয়োগ অর্থাত্ সরকারের এ খাতে ঋণ দাঁড়িয়েছে ১৮ হাজার ২৮৩ কোটি টাকা যা আগের অর্থবছরের একই সময়ের তুলনায় কয়েকগুণ বেশি। চলতি অর্থবছরের বাজেট ঘাটতি মেটাতে সঞ্চয়পত্র থেকে সরকার প্রায় সাড়ে ৯ হাজার কোটি টাকা ঋণ নেয়ার লক্ষ্যমাত্রা ধরলেও অর্থ বছরের প্রথম পাঁচ মাসে এ লক্ষ্যমাত্রা ছাড়িয়ে যায়।