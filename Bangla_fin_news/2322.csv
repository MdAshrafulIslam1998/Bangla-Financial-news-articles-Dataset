Serial,Title,Date,Author,News
2322,ব্যাংকের লেনদেন ও খোলা রাখার সময় কমলো,2020-04-09,ইত্তেফাক রিপোর্ট,ব্যাংকের লেনদেন ও খোলা রাখার সময় কমিয়েছে বাংলাদেশ ব্যাংক। নতুন সময় সূচি অনুযায়ী আগামী ১২ এপ্রিল থেকে সকাল ১০টা থেকে দুপুর সাড়ে ১২টা পর্যন্ত গ্রাহক লেনদেন করতে পারবেন। ব্যাংক খোলা থাকবে দুপুর ২টা পর্যন্ত। পাশাপাশি করোনার কারণে যেসব এলাকা লকডাউন হবে ওই এলাকায় সব ব্যাংকের সব শাখা বন্ধ থাকবে।জানা গেছে করোনায় ব্যাংক লেনদেনের সীমাবদ্ধতার পরও সীমিত পরিসরে সেবা দিয়ে আসছিল ব্যাংকগুলো কিন্তু অগ্রণী ও মার্কেন্টাইল ব্যাংকসহ কয়েকজন ব্যাংকার করোনা ভাইরাসে আক্রান্ত হওয়ায় ব্যাংকারদের মধ্যে আতঙ্ক ছড়িয়ে পড়েছে। বিষয়গুলো বিবেচনায় নিয়ে কেন্দ্রীয় ব্যাংক এ সিদ্ধান্ত নিয়ে বৃহস্পতিবার বাংলাদেশ ব্যাংকের ডিপার্টমেন্ট অব অফসাইট সুপারভিশন থেকে এ সংক্রান্ত একটি প্রজ্ঞপন জারি করা হয়েছে।দেশের তফসিলি ব্যাংকের ব্যবস্থাপনা পরিচালক ও প্রধান নির্বাহীদের কাছে পাঠানো নির্দেশনায় বলা হয়েছে আগামী ১২ এপ্রিল থেকে দৈনিক ব্যাংকিং লেনদেন এবং লেনদেন পরবর্তী অনুষঙ্গিক কার্যক্রম সম্পাদনের জন্য সময়সূচি যথাক্রমে সকাল ১০টা থেকে দুপুর সাড়ে ১২টা পর্যন্ত এবং দুপুর ২টা পর্যন্ত পুনঃনির্ধারণ করা হলো। এর আগে ২ এপ্রিল নির্দেশনা অনুযায়ী সাধারণ ছুটির সময় সকাল ১০টা থেকে দুপুর ১টা পর্যন্ত গ্রাহক লেনদেন করতে পারতেন। ব্যাংক খোলা থাকতো বিকাল ৩টা পর্যন্ত।এদিকে জরুরি বৈদেশিক লেনদেন করার জন্য নির্দিষ্ট ব্যাংক শাখার লেনদেনের সময়সীমা আধা ঘণ্টা কমিয়েছে কেন্দ্রীয় ব্যাংক। দুপুর ২টার পরিবর্তে দুপুর দেড়টা পর্যন্ত চলবে বৈদেশিক শাখার লেনদেন।ইত্তেফাককেকে