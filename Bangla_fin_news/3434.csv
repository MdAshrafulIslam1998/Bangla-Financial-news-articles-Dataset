Serial,Title,Date,Author,News
3434,গার্মেন্টসের কর্পোরেট করও বাড়ছে,2018-06-07,ইত্তেফাক রিপোর্ট,বহুল আলোচিত রপ্তানির উৎসে কর বাড়ছে। এছাড়া গার্মেন্টস খাতের কর্পোরেট করও বাড়ানোর প্রস্তাব দিয়েছেন অর্থমন্ত্রী। রপ্তানি পণ্যের মূল্যের ওপর উৎসে কর্তিত কর বিদ্যমান শুন্য দশমিক সাত ০.৭০ থেকে থেকে বাড়িয়ে ১ শতাংশ করা হয়েছে। এর ফলে রপ্তানির বিপরীতে বিদ্যমান করের চাইতে প্রায় ৪৩ শতাংশ বাড়তি কর পরিশোধ করতে হবে রপ্তানিকারকদের।  অবশ্য অর্থমন্ত্রী রপ্তানির কর সরাসরি বাড়ানোর প্রস্তাব করেন নি। গত বছর রপ্তানির কর ১ শতাংশ করা হয়েছিল। পরবর্তীতে রপ্তানিকারকদের জোর লবিংয়ে তা প্রজ্ঞাপণের মাধ্যমে এক বছরের জন্য পূর্বের দশমিক শুন্য সাত শতাংশে আনা হয়। আগামী জুনের ৩০ তারিখে ওই প্রজ্ঞাপণের মেয়াদ শেষ হয়ে যাবে। বাজেটে এ বিষয়ে কোন বক্তব্য না থাকায় যথারীতি রপ্তানির কর এক শতাংশ হিসেবে কার্যকর হবে।  অন্যদিকে গার্মেন্টস রপ্তানিকারকদের কর্পোরেট করহার বাড়ানোর প্রস্তাব করেছেন অর্থমন্ত্রী। বর্তমানে পরিবেশবান্ধব গার্মেন্টসের কর্পোরেট করহার ১০ শতাংশ এবং বাদবাকী গার্মেন্টসের জন্য ১২ শতাংশ। তবে আগামীতে পরিবেশবান্ধব কারখানার জন্য ১২ শতাংশ এবং অন্যান্য কারখানার জন্য কর্পোরেট করহার ১৫ শতাংশ হচ্ছে। অবশ্য শেয়ারবাজারে নিবন্ধিত হলে ওই ধরনের পোশাক কারখানার কর্পোরেট করহার সাড়ে ১২ শতাংশ করার প্রস্তাব করেছেন অর্থমন্ত্রী।  ইত্তেফাকএমআই