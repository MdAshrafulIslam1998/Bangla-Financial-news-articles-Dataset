Serial,Title,Date,Author,News
1647,প্রধানমন্ত্রীর প্রণোদনা সহায়তা না পেলে পোশাক খাত টিকতে পারতো না বিজিএমইএ সভাপতি,2021-02-07,ইত্তেফাক অনলাইন ডেস্ক,করোনা ভাইরাসের প্রভাবে ক্ষতির মুখে পড়া পোশাক শিল্পে প্রধানমন্ত্রী ঘোষিত প্রণোদনা সহায়তায় শিল্প টিকে থাকতে পেরেছে বলে মন্তব্য করেছেন বিজিএমইএ সভাপতি ড. রুবানা হক। তিনি বলেন নামমাত্র সুদে ৫ হাজার কোটি টাকার সহায়তা প্রধানমন্ত্রী না দিলে আমরা টিকে থাকতে পারতাম না। বর্তমানে এ সহায়তা সাড়ে ১০ হাজার কোটি টাকা।গতকাল শনিবার রাতে রাজধানীর গুলশানে ওয়েস্টিন হোটেলে বিজিএমইএ নির্বাচন নিয়ে আয়োজিত এক সভায় তিনি এ কথা বলেন। এ সময় তিনি বলেন ভবিষ্যতেও আমাদের সামনে ঝড় আসছে। আমাদের সাহসের সঙ্গে যুদ্ধ করতে হবে বায়ারদের সঙ্গে সাহস করে কথা বলতে হবে। আগামী ৪ এপ্রিল সংগঠনটির দ্বিবার্ষিক নির্বাচন অনুষ্ঠিত হবে। নির্বাচনে প্রতিদ্বন্দ্বিতাকারী দুটি প্যানেলের একটি ফোরাম প্যানেল নিজেদের প্যানেল লিডার পরিচিতির লক্ষ্যে ঐ সভার আয়োজন করে।  রুবানা হক এই প্যানেল থেকে দুই বছর আগে সভাপতি নির্বাচিত হন। ফোরামের সভাপতি আনোয়ার উল আলম চৌধুরী পারভেজ ছাড়াও সভায় চার শতাধিক গার্মেন্টস মালিক উপস্থিত ছিলেন।ফোরামের প্যানেল লিডার হিসেবে প্রতিদ্বন্দ্বিতাকারী এ বি এম শামসুদ্দিন বলেন কারখানা সবুজ করার পাশাপাশি ক্রেতাদেরও ন্যায্য দর প্রদানে এগিয়ে আসতে হবে।ইত্তেফাকটিআর