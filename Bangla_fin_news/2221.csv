Serial,Title,Date,Author,News
2221,বিশ্ব মেট্রোলজি দিবস আজ,2020-05-20,ইত্তেফাক রিপোর্ট,বিশ্ব বাণিজ্যে পরিমাপ উৎপাদক ও ভোক্তাকে সুরক্ষা দেয় এই প্রতিপাদ্যকে সামনে রেখে বিশ্বের অন্যান্য দেশের মতো বাংলাদেশেও আজ ২০ মে বুধবার বিশ্ব মেট্রোলজি দিবস পালন করা হচ্ছে। বিএসটিআইর উদ্যোগে দেশেও দিবসটি যথাযোগ্য মর্যাদায় পালন করা হচ্ছে।বিশ্ব মেট্রোলজি দিবস উপলক্ষে ওজন ও পরিমাপ বিষয়ক আন্তর্জাতিক শীর্ষ সংস্থা ইন্টারন্যাশনাল ব্যুরো অব ওয়েটস অ্যান্ড মেজারস্ এর পরিচালক মার্টিন মিল্টন এবং ইন্টারন্যাশনাল ব্যুরো অব লিগ্যাল মেট্রোলজির পরিচালক এ্যান্থনি ডোনেলান বাণী দিয়েছেন।১৮৭৫ সালের ২০ মে ফ্রান্সের প্যারিসে ১৭ জাতির প্রতিনিধিদের স্বাক্ষরিত চুক্তির মাধ্যমে বিশ্বব্যাপী একটি সুস্পষ্ট ও সুসঙ্গত পরিমাপ পদ্ধতির প্রচলন শুরু হয়। তাই এদিনটিকে স্মরণীয় করে রাখতে বিশ্বব্যাপী প্রতি বছর এ দিনে বিশ্ব মেট্রোলজি দিবস পালন করা হয়ে থাকে।বিশ্বব্যাপী বিভিন্ন প্রকার পণ্য বা সেবা এক দেশ থেকে অন্য দেশে বা বিশ্বের এক প্রান্ত থেকে অন্য প্রান্তে লেনদেন বা কেনাবেচা করা হচ্ছে। এটা সম্ভব হচ্ছে একমাত্র পরিমাপের ক্ষেত্রে আন্তর্জাতিক পদ্ধতির প্রচলন করার মাধ্যমে এবং এই পদ্ধতির প্রতি মানুষের আস্থা নির্ভরযোগ্যতা এবং বিশ্বাসযোগ্যতার কারণে।ইত্তেফাকএমআর