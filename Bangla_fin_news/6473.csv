Serial,Title,Date,Author,News
6473,ডিএসইর ওয়েবসাইটের নতুন সংস্করণ উদ্বোধন,2015-04-12,ইত্তেফাক রিপোর্ট,পুঁজিবাজারসংক্রান্ত করপোরেট তথ্য সেবার মান বাড়াতে ঢাকা স্টক এক্সচেঞ্জের ডিএসই ওয়েবসাইটের নতুন সংস্করণ উদ্বোধন করা হয়েছে। এতে আধুনিক লেখচিত্রের গ্রাফ ব্যবহার বাড়ানো হয়েছে। রবিবার ডিএসইর প্রধান কার্যালয়ে আয়োজিত এক অনুষ্ঠানে সাইটের নতুন সংস্করণ উদ্বোধন করেন ডিএসইর চেয়ারম্যান বিচারপতি সিদ্দিকুর রহমান মিয়া। এ সময় উপস্থিত ছিলেন ডিএসইর ব্যবস্থাপনা পরিচালক ড. স্বপন কুমার বালা পরিচালক খাজা গোলাম রসূল ও মো. শরিফ আনোয়ার হোসেনসহ কর্মকর্তাবৃন্দ। ড. স্বপন কুমার বালা বলেন নতুন সাইট অনেক বেশি তথ্যবহুল। তাই বিনিয়োগকারীরা এর মাধ্যমে বেশি উপকৃত হবেন। বিনিয়োগকারী লেখচিত্রের সহায়তায় কোম্পানির শেয়ারের বর্তমান মূল্য আগের বিভিন্ন সময়ের মূল্য জানতে পারবেন। আগে এ তথ্য পেতে বিনিয়োগকারীদের কষ্ট হতো। তিনি আরও বলেন ডিএসইর সব কাজ কাগজপত্রবিহীন পেপার লেস করার উদ্যোগ নেয়া হয়েছে। খুব শিগগির এটা করা সম্ভব হবে। এ জন্য একটি সফটওয়্যার কেনা হবে যার মাধ্যমে সব কাজ বণ্টন করা হবে। আগামী জুলাই মাসে ডিএসইর ওয়েবসাইটের পূর্ণাঙ্গ সংস্কার করা হবে উল্লেখ করে ডিএসইর ব্যবস্থাপনা পরিচালক বলেন পূর্ণাঙ্গ সংস্কারের পর সাইটটি আরো তথ্যবহুল হবে। বিনিয়োগকারীরা যেন মোবাইলের মাধ্যমে সহজেই ডিএসইর ওয়েবসাইট দেখতে পারেন সে জন্য মোবাইল অ্যাপস চালু করা হবে। এ ছাড়া শিগগির অনলাইন পেমেন্ট গেটওয়ে সার্ভিস চালু করা হবে।