Serial,Title,Date,Author,News
830,পুঁজিবাজারে সূচকের বড় দরপতন,2021-10-12,ইত্তেফাক অনলাইন ডেস্ক,পুঁজিবাজারে সূচকের পতনের মধ্য দিয়ে শেষ হলো সপ্তাহের তৃতীয় কার্যদিবসের মঙ্গলবার লেনদেন। এদিন দেশের প্রধান শেয়ারবাজার ঢাকা স্টক এক্সচেঞ্জে ডিএসই লেনদেন সামান্য বাড়লেও অপর বাজার চট্টগ্রাম স্টক এক্সচেঞ্জে সিএসই কমেছে। তবে এই ধসের মধ্যে দাম বেড়েছে বিমা খাতের কোম্পানিগুলোর। ডিএসই ও সিএসই সূত্রে এ তথ্য জানা গেছে।দিনের লেনদেন শেষে সিংহভাগ প্রতিষ্ঠানের শেয়ার ও ইউনিট দাম কমার তালিকায় নাম লেখালেও এদিন লেনদেনের শুরুতে চিত্র ছিল ভিন্ন। ডিএসইতে লেনদেন শুরু হয় প্রায় সবকটি প্রতিষ্ঠানের দাম বাড়ার মাধ্যমে। ফলে প্রথম মিনিটেই ডিএসইর প্রধান মূল্য সূচক ডিএসইএক্স ৩০ পয়েন্ট বেড়ে যায়। লেনদেনের প্রথম এক ঘণ্টা সূচকের ঊর্ধ্বমুখী ধারা অব্যাহত থাকে।সিংহভাগ প্রতিষ্ঠানের শেয়ার ও ইউনিটের দরপতন হলেও ভিন্ন চিত্র বিরাজ করে বিমা খাতে। এই খাতটির বেশিরভাগ প্রতিষ্ঠানের শেয়ার দাম বেড়েছে। দিনের লেনদেন শেষে ডিএসইতে বিমা খাতের ৩৪টি কোম্পানির শেয়ার দাম বেড়েছে। বিপরীতে দাম কমেছে ১৫টির।মঙ্গলবার ডিএসইতে ৩৭৫টি কোম্পানির শেয়ার ও মিউচ্যুয়াল ফান্ডের ইউনিটের লেনদেন হয়েছে। এগুলোর মধ্যে দাম বেড়েছে ৯৩টি কোম্পানি কমেছে ২৪৪টি এবং অপরিবর্তিত রয়েছে ৩৮টি কোম্পানির শেয়ারের দাম।মঙ্গলবার লেনদেনের শীর্ষে থাকা ১০ প্রতিষ্ঠান হলো লাফার্জহোলসিম অরিয়ন ফার্মা আইএফআইসি ব্যাংক পাওয়ার গ্রিড ডেল্টা লাইফ ফরচুন সু সাইফ পাওয়ার বেক্সিমকো লিমিটেড বিএটিবিসি ও জিপিএইচ ইস্পাত।অপর শেয়ারবাজার চট্টগ্রাম স্টক এক্সচেঞ্জের সিএসই সার্বিক সূচক সিএএসপিআই এদিন ১২৮ পয়েন্ট কমে অবস্থান করছে ২১ হাজার ৩৬০ পয়েন্টে। এদিন সিএসইতে হাত বদল হওয়া ৩০১টি প্রতিষ্ঠানের মধ্যে শেয়ার দর বেড়েছে ৭৩টির কমেছে ২০৬টি এবং অপরিবর্তিত রয়েছে ২২টির কোম্পানির শেয়ার দর।মঙ্গলবার সিএসইতে ৬৩ কোটি ৬ লাখ টাকার শেয়ার ও ইউনিট লেনদেন হয়েছে। যা আগের দিনের চেয়ে ৯ কোটি টাকার লেনদেন কমেছে। আগের দিন সিএসইতে লেনদেন হয়েছিল ৭২ কোটি ৩২ লাখ টাকার।ইত্তেফাকএসআই