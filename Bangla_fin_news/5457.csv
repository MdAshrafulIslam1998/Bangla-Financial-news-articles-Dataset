Serial,Title,Date,Author,News
5457,বাণিজ্যমেলায় ছাড়ের ছড়াছড়ি,2016-01-06,মুন্না রায়হান,১টি কিনলে ১০টি ফ্রি। আর এই ফ্রি পণ্যের বাহার দেখে চক্ষু চড়কগাছ। যে পণ্য কিনলে এই ফ্রি পাওয়া যাবে তার কোনো খবর নেই। কিন্তু ফ্রি পণ্যগুলো দেখে রীতিমতো ভিমরি খাওয়ার অবস্থা।  বাণিজ্য মেলায় ক্রোকারিজের স্টল মরিয়ম ট্রেডার্সে চেয়ারে বসে আছেন এক ভদ্রলোক। তার সামনে একে একে রাখা হচ্ছে মিয়াকো কোম্পানির গ্যাসের চূলা ইস্ত্রি পানি শোধনের যন্ত্র প্লেট থালা বাটিসহ মোট ১০ ধরনের পণ্য। সবই ফ্রি।  জিজ্ঞেস করতেই এই স্টলের বিক্রেতা জলিল জানালেন ২০ হাজার ৫০০ টাকা একটি ওভেন কিনলেই এই পণ্যগুলো ফ্রি পাওয়া যাবে। তিনি বলেন এটা সুবর্ণ সুযোগ। কারণ এই ১০টি পণ্য কিনতেই ২০ হাজার টাকার অনেক বেশী লাগবে। তিনি গ্যাসের চূলা দেখিয়ে বলেন মিয়াকো কোম্পানির এই চূলাটির দামই ২৮ হাজার ৫০০ টাকা।  তাহলে এত কম দামে সবকিছু দিচ্ছেন কিভাবে এমন প্রশ্নের জবাবে এই বিক্রেতা জানান বিজ্ঞাপন বাবদ একটা খরচ আছে না। আমরাতো টেলিভিশনে বিজ্ঞাপন দেই না। এই ফ্রি হলো বিজ্ঞাপন বাবদ খরচ।  শুধু এই স্টলেই নয় পুরো বাণিজ্য মেলা জুড়েই চলছে ফ্রি আর মূল্য ছাড়ের ছড়াছড়ি। মেয়েদের একটি থ্রি পিছের স্টলের সামনে লেখা মাথা নষ্ট অফার। এখানে ২০০ টাকায় পাওয়া যাচ্ছে একটি জামার কাপড়। জেনিস জুতার দোকানের স্টলে চলছে মূল্য ছাড়ের অফার। একদম নতুন জুতা কিনলে ১০ শতাংশ ছাড় দিচ্ছে তারা। এছাড়া অনেক দিন আগের স্টকে থাকা এমন জুতায় ১০০ থেকে ১৫০০ টাকা পর্যন্ত ছাড় দিচ্ছে জেনিস।  এ প্রসঙ্গে এই স্টলের বিক্রেতা শাকিল বলেন বাণিজ্য মেলায় ছাড় না দিলে ক্রেতাদের আকৃষ্ট করা যায় না। তিনি বলেন এবার মেলায় শুরু থেকেই ক্রেতাদের সমাগম ভালো। আশা করছি আর সপ্তাহ খানেকের মধ্যে মেলা পুরোপুরি জমে যাবে।  মেলায় মেয়েদের শাড়ি থ্রি পিছের স্টল দিয়েছে টপ ওয়ার্ল্ড। এখানে ১টি থ্রি পিছের দাম ৩৫০ টাকা হলেও একসাথে ৩টি কিনলে রাখা হচ্ছে ১ হাজার টাকা।