Serial,Title,Date,Author,News
5480,ব্যাংক ব্যবস্থাপনায় ভারতের চেয়ে এগিয়ে বাংলাদেশ  গভর্নর,2015-12-28,অনলাইন ডেস্ক,বাংলাদেশ ব্যাংকের গভর্নর ড. আতিউর রহমান বলেছেন ব্যাংক ব্যবস্থাপনায় ভারতের চেয়ে অনেক ক্ষেত্রেই এগিয়ে রয়েছে বাংলাদেশ।  সোমবার মিরপুরে বাংলাদেশ ইনস্টিটিউট অব ব্যাংক ম্যানেজমেন্ট বিআইবিএম মিলনায়তনে ইন্ডিয়ান ব্যাংকিং চ্যালেঞ্জেস অ্যান্ড অপরচুনিটিস শীর্ষক এক সেমিনারে তিনি এ কথা বলেন। বিআইবিএম মহাপরিচালক ড. তৌফিক আহমদ চৌধুরী অনুষ্ঠানটি সঞ্চালনা করেন।  মোবাইল ব্যাংকিংয়ে বাংলাদেশ ভারতের চেয়ে এগিয়ে রয়েছে দাবি করে গভর্নর বলেন যেখানে ভারতের ২ শতাংশ মানুষ মোবাইল ব্যাংকিং করে সেখানে আমাদের প্রায় ২০ ভাগ মানুষ মোবাইল ব্যাংকিংয়ের সঙ্গে জড়িত। ব্যাংক সুদের হারে আমরা ভারতের তুলনায় খারাপ অবস্থায় নেই। আমাদের স্প্রেড ৪ দশমিক ৭ শতাংশ যা ভারতের ৫ শতাংশ। আমাদের সুদের হারও উদ্বেগজনক নয় ১১ থেকে ১২ শতাংশের আশে পাশে আছে। বাংলাদেশের ব্যাংক ব্যবস্থাপনা অনেক ক্ষেত্রে ভারতের চেয়ে এগিয়ে রয়েছে।  আতিউর রহমান বলেন আমাদের সামষ্টিক অর্থনীতি স্থিতিশীল থাকার ফলে রপ্তানি বৃদ্ধি পাচ্ছে। চলতি অর্থবছরের পাঁচ মাসে জুলাইনভেম্বর আমাদের প্রায় সাত শতাংশ প্রবৃদ্ধি হলেও ভারতে তা নেতিবাচক।  অনুষ্ঠানে মূল প্রবন্ধ উপস্থাপন করেন ভারতের বন্ধন ব্যাংকের ব্যবস্থাপনা পরিচালক ও প্রধান নির্বাহী কর্মকর্তা চন্দ্র শেখর ঘোষ।