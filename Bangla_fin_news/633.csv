Serial,Title,Date,Author,News
633,শেয়ারবাজারে বড় উত্থান,2021-12-29,ইত্তেফাক রিপোর্ট,টানা দরপতনের ধারা থেকে বেরিয়ে ঊর্ধ্বমুখী ধারায় ফিরেছে দেশের শেয়ারবাজার। সপ্তাহের তৃতীয় কার্যদিবস গতকাল মঙ্গলবার দেশের প্রধান শেয়ারবাজার ঢাকা স্টক এক্সচেঞ্জ ডিএসই এবং অপর শেয়ারবাজার চট্টগ্রাম স্টক এক্সচেঞ্জে সিএসই মূল্যসূচকের বড় উত্থান হয়েছে। সেই সঙ্গে বেড়েছে লেনদেনে অংশ নেওয়া বেশির ভাগ প্রতিষ্ঠানের শেয়ার ও ইউনিটের দাম। পাশাপাশি বেড়েছে লেনদেন। এর মাধ্যমে টানা দুই কার্যদিবস ঊর্ধ্বমুখী থাকল শেয়ারবাজার। এর আগে গত সপ্তাহে লেনদেন হওয়া পাঁচ কার্যদিবসের মধ্যে তিন কার্যদিবসেই শেয়ারবাজারে দরপতন হয়। এতে এক সপ্তাহে ডিএসইর প্রধান মূল্যসূচক কমে ১৬৫ পয়েন্ট। আর বাজার মূলধন কমে ১২ হাজার ৩৩২ কোটি টাকা। আগের সপ্তাহের ধারাবাহিকতায় চলতি সপ্তাহের প্রথম কার্যদিবস রবিবার শেয়ারবাজারে বড় দরপতন হয়। তবে সোমবার মূল্যসূচকের কিছুটা উত্থান হয়। এ পরিস্থিতিতে মঙ্গলবার লেনদেন শুরু হয় বেশির ভাগ প্রতিষ্ঠানের শেয়ার ও ইউনিটের দাম বাড়ার মাধ্যমে। এতে লেনদেনের ১৬ মিনিটের মাথায় ডিএসইর প্রধান মূল্যসূচক ৩২ পয়েন্ট বেড়ে যায়। লেনদেনের শুরুতে দেখা দেওয়া সূচকের এই উত্থান প্রবণতা শেষ পর্যন্ত অব্যাহত থাকে। এমনকি লেনদেনের শেষ ঘণ্টায় সূচক উত্থান আরো ত্বরান্বিত হয়। ফলে সূচকের বড় উত্থান দিয়েই দিনের লেনদেন শেষ হয়।     ... সরকারি চাকরিতে ডোপ টেস্ট বাধ্যতামূলক ... সরকারি চাকরিতে ডোপ টেস্ট বাধ্যতামূলক  ...সরকারি চাকরিতে ডোপ টেস্ট বাধ্যতামূলক দিনের লেনদেন শেষে ডিএসইর প্রধান সূচক ডিএসইএক্স আগের দিনের তুলনায় ৭৩ পয়েন্ট বেড়ে ৬ হাজার ৭৪২ পয়েন্টে উঠে আসে। অপর দুই সূচকের মধ্যে ডিএসই শরিয়াহ্ ১৩ পয়েন্ট বেড়ে ১ হাজার ৪৩১ পয়েন্টে দাঁড়িয়েছে। আর বাছাই করা ভালো কোম্পানি নিয়ে গঠিত ডিএসই৩০ সূচক ১৯ পয়েন্ট বেড়ে ২ হাজার ৫২৩ পয়েন্টে অবস্থান করছে। দিনভর ডিএসইতে লেনদেন হয়েছে ৮৭২ কোটি ৬০ লাখ টাকা। আগের দিন লেনদেন হয় ৭৪৫ কোটি ১০ লাখ টাকা। সে হিসাবে লেনদেন বেড়েছে ১২৭ কোটি ৫০ লাখ টাকা। টাকার অঙ্কে ডিএসইতে সব থেকে বেশি লেনদেন হয়েছে বেক্সিমকোর শেয়ার। কোম্পানিটির ৭১ কোটি ৭৮ লাখ টাকার শেয়ার লেনদেন হয়েছে। দ্বিতীয় স্থানে থাকা বিএসসির ৫৫ কোটি ৭২ লাখ টাকার লেনদেন হয়েছে। ৪৬ কোটি ৮ টাকার শেয়ার লেনদেনের মাধ্যমে তৃতীয় স্থানে রয়েছে এশিয়া ইনসিওরেন্স। এছাড়া ডিএসইতে লেনদেনের দিক থেকে শীর্ষ ১০ প্রতিষ্ঠানের তালিকায় রয়েছেসোনালী পেপার ওয়ান ব্যাংক ফরচুন সুজ বেক্সিমকো ফার্মা বিকন ফার্মাসিউটিক্যালস প্যারামাউন্ট টেক্সটাইল এবং জিএসপি ফাইন্যান্স। অপর শেয়ারবাজার চট্টগ্রাম স্টক এক্সচেঞ্জের সিএসই সার্বিক মূল্যসূচক সিএএসপিআই বেড়েছে ২১৭ পয়েন্ট। বাজারটিতে লেনদেন হয়েছে ৫১ কোটি ৫৮ লাখ টাকা। লেনদেনে অংশ নেওয়া ৩০১টি প্রতিষ্ঠানের মধ্যে ২২৫টির দাম বেড়েছে। বিপরীতে দাম কমেছে ৬০টির এবং ১৬টির দাম অপরিবর্তিত রয়েছে।