Serial,Title,Date,Author,News
6760,অর্থনৈতিক প্রবৃদ্ধিতে বাংলাদেশ দ্বিতীয় স্থানে থাকবে,2015-01-29,ইত্তেফাক রিপোর্ট,অর্থনৈতিক প্রবৃদ্ধিতে বাংলাদেশ ২০১৯ সালে বিশ্বের দ্বিতীয় স্থানে থাকবে। ওই বছর বাংলাদেশের অর্থনৈতিক প্রবৃদ্ধির হার হবে ৭ শতাংশ। আর ৯.২ শতাংশ প্রবৃদ্ধি নিয়ে ইরাক তালিকায় প্রথম স্থানে থাকবে।   সম্প্রতি আইএমএফ এর বরাত দিয়ে এরকম দশটি দেশের তালিকা প্রকাশ করেছে বার্তা সংস্থা সিএনএন।  রিপোর্টটিতে যেসব দেশের জিডিপি ১০০ বিলিয়ন বা সাত দশমিক আট লক্ষ টাকার বেশি সেসব দেশকে বিবেচনায় নেয়া হয়েছে। এর আগে ২০১০ ও ২০১১ সালে কাতার এই তালিকায় শীর্ষে ছিল। ২০১২ সালে কাতারকে টপকে প্রথম স্থানে উঠে আসে ইরাক।   দুই ধাপে প্রবৃদ্ধি হিসেব করে গ্রাফ প্রকাশ করেছে আইএমএফ। প্রথমত ২০০২ সাল থেকে ২০১২ সাল পর্যন্ত শীর্ষ প্রবৃদ্ধি অর্জনকারী দেশের তালিকা প্রকাশ করা হয়। এখানে শীর্ষ দশে অবস্থান করা বাংলাদেশের গড় প্রবৃদ্ধি দেখানো হয়েছে ৬.১ শতাংশ। এর পরের বছর বাংলাদেশের প্রবৃদ্ধিতে কিছুটা ভাটা পড়ে ৫.৮ শতাংশে দাঁড়ায়। এর পর ২০১৪ সালে ৬ শতাংশ প্রবৃদ্ধি নিয়ে আবার ঘুরে দাঁড়ায় বাংলাদেশের অর্থনীতি। ওই বছর ৭.৫ শতাংশ জিডিপি প্রবৃদ্ধি নিয়ে শীর্ষে অবস্থান করছিল চীন।   সিএনএন এ প্রকাশ করা অর্থনৈতিক পূর্বাভাসে দেখা যাচ্ছে ২০১৭ থেকে ২০১৯ সালে বাংলাদেশের জিডিপির প্রবৃদ্ধি ৭ শতাংশে পৌঁছে ইরাকের ঠিক পরই দ্বিতীয় স্থানে থাকতে পারে।