Serial,Title,Date,Author,News
664,বারোমাসি কাঁঠাল চাষে আগ্রহ বাড়ছে,2021-12-18,আবুল কাসেম ভূঁইয়া,বাংলাদেশে জনপ্রিয় ফলগুলোর মধ্যে কাঁঠাল একটি। বাংলাদেশে সাধারণত গ্রীষ্ম ও বর্ষায় কাঁঠাল পাওয়া যায়। পুষ্টিগুণ ও উপকারিতার মানদণ্ড বিবেচনায় কাঁঠাল জাতীয় ফলের মর্যদা লাভ করেছে। দেশে নানা জাতের কাঁঠাল উৎপন্ন হয়। বিভিন্ন জাতের কাঁঠালের মধ্যে গোলাকৃতির কাঁঠাল একটি। এই কাঁঠাল সারা বছর উৎপন্ন হয় বলে একে বারোমসি কাঁঠাল বলা হয়। এই কাঁঠালগুলো দেখতে তাল বা জাম্বুরার মতো। সারা দেশে এই কাঁঠাল উৎপন্ন হয় না। সম্প্রতি সাতছড়ি জাতীয় উদ্যানে এমন প্রজাতির কাঁঠাল দেখা গেছে। দর্শনার্থীরা আগ্রহের সঙ্গে এই কাঁঠাল দেখে এবং এই কাঁঠাল সম্পর্কে খোঁজখবর নিয়ে থাকে। বাংলাদেশে কৃষি সম্প্রসারণ অধিদপ্তরের সূত্র থেকে জানা যায় পৃথিবীতে কাঁঠাল উৎপাদনের দিক দিয়ে দ্বিতীয় অবস্হানে রয়েছে বাংলাদেশ। দেশে ৭৬ হাজার ২৯৫ হেক্টর জমিতে কাঁঠাল চাষ হচ্ছে এবং মোট উৎপাদন ১৭ লাখ ৫১ হাজার ৫৪৯ টন। তবে কাঁঠাল উত্পাদনে প্রথম স্হানটি ধরে রেখেছে ভারত। কৃষিবিদেরা জানান আমাদের দেশে কাঁঠালের অনেকগুলো প্রকার রয়েছে। আমাদের দেশে উৎপাদিত বিভিন্ন জাতের কাঁঠালের মধ্যে এই গোলাকৃতির কাঁঠাল বেশ সুস্বাদু এবং সুমিষ্টি। এই কাঁঠাল সারা বছর ধরে পাওয়া যাওয়া বলে এর কদর ও জনপ্রিয়তা দিনদিন বাড়ছে। আগ্রহী চাষিরা এই গোলাকৃতির কাঁঠাল চাষে এগিয়ে আসছেন। ইতিমধ্যে দেশের বিভিন্ন স্হানে গোলাকৃতির কাঁঠালের পরীক্ষামূলক চাষ শুরু হয়ে গেছে। সুস্বাদু ও জনপ্রিয় এই কাঁঠাল ব্যাপক ভিত্তিতে চাষের উদ্যোগ নেওয়া হলে দেশের মানুষ সারা বছর ধরে এর স্বাদ গ্রহণ করতে পারবেন।