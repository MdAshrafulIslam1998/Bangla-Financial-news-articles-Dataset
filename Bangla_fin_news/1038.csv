Serial,Title,Date,Author,News
1038,আজ থেকে চেক ক্লিয়ারিংয়ে নতুন সময়সূচি,2021-08-11,ইত্তেফাক রিপোর্ট,করোনা প্রতিরোধে চলমান কঠোর বিধিনিষেধ আজ বুধবার থেকে শিথিল করা হয়েছে। আজ থেকে স্বাভাবিক নিয়মে ব্যাংকিং কার্যক্রম চলবে। এ সময় নিরবচ্ছিন্ন ব্যাংকিং সেবা অব্যাহত রাখতে আন্তঃব্যাংক চেক নিষ্পত্তির নতুন সময়সূচি ঘোষণা করেছে কেন্দ্রীয় ব্যাংক। গতকাল মঙ্গলবার বাংলাদেশ ব্যাংকের পেমেন্ট সিস্টেমস বিভাগ এসংক্রান্ত নির্দেশনা জারি করেছে।নতুন নির্দেশনা অনুযায়ী বুধবার বাংলাদেশ ব্যাংকে স্থাপিত রিয়েল টাইম গ্রস সেটেলমেন্ট বা আরটিজিএস স্বয়ংক্রিয় চেক নিকাশ ঘর বাংলাদেশ অটোমেটেড ক্লিয়ারিং হাউজবিএসিএইচ বা ব্যাচ এবং বাংলাদেশ ইলেকট্রনিক ফান্ডস ট্রান্সফার নেটওয়ার্ক বিইএফটিএনএই তিন প্ল্যাটফরমের কার্যক্রম চালু থাকবে। এসব সেবার মাধ্যমে এক শাখা থেকে অন্য শাখায় বা অন্য ব্যাংকের গ্রাহককে অর্থ পরিশোধ ও স্বয়ংক্রিয় চেক নিষ্পত্তি করে থাকে। আজ থেকে চেক ক্লিয়ারিংয়ে নতুন সময়সূচি ....এছাড়া বিএসিএইচের মাধ্যমে হাই ভ্যালু চেক ৫ লাখ টাকার বেশি এবং রেগুলার ভ্যালু চেকের ৫ লাখ টাকার কম নিকাশ ব্যবস্থার নতুন সময়সূচি নির্ধারণ করা হয়েছে। ৫ লাখ টাকার বেশি অঙ্কের চেক ক্লিয়ারিংয়ের জন্য দুপুর ১২টার মধ্যে পাঠাতে হবে। এসব চেক বেলা ৩টার মধ্যে নিষ্পত্তি হবে। আর যে কোনো রেগুলার চেক দুপুর সাড়ে ১২টার মধ্যে ক্লিয়ারিং হাউজে পাঠাতে হবে। এসব চেক বিকেল ৫টার মধ্যে নিষ্পত্তি হবে। পরবর্তী নির্দেশ না দেওয়া পর্যন্ত এই সময়ে চেক ক্লিয়ারিং করবে বিএসিএইচ।  আরটিজিএসের লেনদেন হবে সকাল ১০টা থেকে বিকেল ৪টা পর্যন্ত। তবে কাস্টমস শুল্ককরাদি ফি চার্জ প্রভৃতি পরিশোধ ও আন্তঃব্যাংক লেনদেন আরটিজিএসের মাধ্যমে বিকেল ৫টা পর্যন্ত পরিশোধ করা যাবে। বাংলাদেশ ইলেকট্রনিক ফান্ডস ট্রান্সফার নেটওয়ার্ক বিইএফটিএন সেবা আগের নিয়মে চলবে বলে নির্দেশনায় বলা হয়েছে।ইত্তেফাকএমআর