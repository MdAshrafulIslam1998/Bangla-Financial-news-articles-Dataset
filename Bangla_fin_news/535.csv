Serial,Title,Date,Author,News
535,আবারও ড ইউনূসের ব্যাংক হিসাব তলব,2022-01-24,ইত্তেফাক অনলাইন ডেস্ক,ড. মুহম্মদ ইউনূসের ক্রেডিট কার্ডের লেনদেনসহ সব ধরনের ব্যাংক হিসাবের তথ্য চেয়ে ব্যাংকগুলোকে চিঠি দিয়েছে বাংলাদেশ ফাইন্যান্সিয়াল ইন্টেলিজেন্স ইউনিট বিএফআইইউ। গত বৃহস্পতিবার তার ব্যাংক লেনদেনের তথ্য চেয়ে প্রতিটি ব্যাংকের কাছে চিঠি পাঠায় বিএফআইইউ। আগামীকাল মঙ্গলবারের ২৫ জানুয়ারি মধ্যে বিএফআইইউকে ড. ইউনূসের ব্যাংক লেনদেনের যেকোনো ধরনের রেকর্ড পাঠাতে বলা হয়েছে। বিএফআইইউর পাঠানো চিঠিতে ড. ইউনূসের নামে কোনো ব্যাংক হিসাব ক্রেডিট কার্ড থাকলে তা মঙ্গলবারের মধ্যে জানাতে বলা হয়েছে। এর আগে ২০১৬ সালেও নোবেল জয়ী ড. ইউনূস ও তার পরিবারের সদস্যদের ব্যাংক হিসাবের তথ্য নেয় বাংলাদেশ ব্যাংক। একই সময়ে সব ধরনের লেনদেনের জানতে চেয়েছিল জাতীয় রাজস্ব বোর্ড এনবিআর।