Serial,Title,Date,Author,News
539,কিউকম গ্রাহকরা টাকা ফেরত পাচ্ছেন কাল,2022-01-23,ইত্তেফাক অনলাইন ডেস্ক,ইকমার্স প্রতিষ্ঠান কিউকম ডটকমের গ্রাহকদের আটকে পড়া টাকা আগামীকাল থেকে ফেরত দেওয়া শুরু হচ্ছে। প্রথমদিনে ২০ জন গ্রাহক টাকা ফেরত পাবেন। এ উপলক্ষে বাণিজ্য মন্ত্রণালয় একটি অনুষ্ঠানের আয়োজন করেছে। সেখানে মন্ত্রণালয়ের সিনিয়র সচিব তপন কান্তি ঘোষ গ্রাহকদের হাতে চেক তুলে দেবেন। এ বিষয়ে রবিবার ২৩ জানুয়ারি বাণিজ্য মন্ত্রণালয়ের অতিরিক্ত সচিব ও ইকমার্স সেলের প্রধান এএইচএম সফিকুজ্জামান বলেনগত ৩০ জুন থেকে কিউকম গ্রাহকদের ফস্টার পেমেন্ট গেটওয়েতে যে টাকা আটকে আছে তা আগামীকাল আনুষ্ঠানিকভাবে রিলিজ করা হচ্ছে। টোকেন হিসেবে প্রথমদিনে ২০ জন গ্রাহককে টাকা ফেরত দেওয়া হবে। তিনি জানান প্রথম ধাপে ৬ হাজার ৭২১ জন গ্রাহককে মোট ৬০ কোটি টাকা ফেরত দেওয়া হবে। পরবর্তী ধাপে কিউকমের অন্য যেসব গ্রাহকের টাকা আটকে আছে তাদের বিষয়ে উদ্যোগ নেওয়া হবে। যেসব ক্রেতা আগাম টাকা পরিশোধ করেছেন কিন্তু পণ্য পাননি তাদের টাকা ফেরত দেওয়া হচ্ছে। মূলত এসব গ্রাহকদের টাকা এতদিন ফস্টার পেমেন্ট গেটওয়ের একাউন্টে জমা ছিল। সেখান থেকে তালিকা করে প্রথম ধাপে ৬ হাজার ৭২১ জন গ্রাহককে ৬০ কোটি টাকা ফেরত দেওয়া হচ্ছে। এএইচএম সফিকুজ্জামান বলেন এটি অত্যন্ত ভাল উদ্যোগ। আটকে পড়া টাকা ফেরত দেওয়া শুরু হলো। আশা করা যায়আটকে থাকা বাকি অর্থও গ্রাহকদেরকে ফেরত দেওয়া সম্ভব হবে। এতে ইকমার্সের ওপর গ্রাহকদের আস্থা বাড়বে। ইকমার্স প্রতিষ্ঠান কিউকম ২০১৯ সালে প্রতিষ্ঠিত হয়। বাজারমূল্যের চেয়ে কমে পণ্য দেওয়ার কথা বলে গ্রাহকদের কাছ থেকে টাকা নিয়েও পণ্য সরবরাহ না করার অভিযোগ ওঠে প্রতিষ্ঠানটির বিরুদ্ধে।