Serial,Title,Date,Author,News
5523,ফোরজি এলটিই সম্প্রসারণে ২০ মিলিয়ন ডলার বিনিয়োগ,2015-12-12,অনলাইন ডেস্ক,ব্রডব্যান্ড ইন্টারনেট সেবা প্রদানকারী প্রতিষ্ঠান ওলো এই প্রথম ঢাকার বাইরে এলটিই নেটওয়ার্কের মাধ্যমে উচ্চ গতিতে তথ্য প্রদান করতে ২০ মিলিয়ন মার্কিন ডলার বিনিয়োগ করার পরিকল্পনা গ্রহণ করেছে।  এক সাক্ষাৎকারে ওলোর প্রধান নির্বাহী কর্মকর্তা সিইও ইগর গ্রেকোভিচ বলেন আমরা ইতিমধ্যে ১০০ মিলিয়ন মার্কিন ডলার বিনিয়োগ করেছি এবং খুব শীঘ্রই ঢাকার বাইরে বসবাসকারী লোকদের সেবা দিতে ফোরজি এলটিই নেটওয়ার্ক সম্প্রসারণের জন্য আরো ২০ মিলিয়ন মার্কিন ডলার বিনিয়োগ করার পরিকল্পনা গ্রহণ করেছি।  ওলো এইখাতে বিনিয়োগের জন্য সুষ্ঠ পরিবেশ নিশ্চিত করার শর্ত দিয়েছে। তারা তথ্য সেবাবিবর্তনের জন্য এদেশে আরো বিনিয়োগ করতে চান। ওলোর সিইও জানান এলটিই নেটওয়ার্কের মাধ্যমে উচ্চগতিতে সবচেয়ে উন্নত তথ্য সেবা পাচ্ছেন সিলেট গোপালগঞ্জ যশোর মৌলভীবাজার ও ময়মনসিংহ জেলা এলাকার গ্রাহকরা।  ইগর বলেন আমরা এরই মধ্যে গোপালগঞ্জ ও যশোরের গ্রাহকদের কাছ থেকে ভীষণ প্রতিক্রিয়া পেয়েছি এবং আমরাও অন্যান্য এলাকা থেকেও তা পাবো বলে আশা করি।  ওলোর ভবিষ্যত পরিকল্পনা সম্পর্কে ইগর বলেন পরবর্তীতে রংপুর বরিশাল হবিগঞ্জ এবং ২০১৬ সালের মধ্যে দেশের অন্যান্য প্রধান প্রধান এলাকাগুলোতে নেটওয়ার্ক সম্প্রসারণ করা হবে।