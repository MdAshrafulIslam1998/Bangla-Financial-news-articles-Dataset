Serial,Title,Date,Author,News
5128,বাজেট অধিবেশন শুরু,2016-06-01,অনলাইন ডেস্ক,শুরু হল দশম জাতীয় সংসদের একাদশ অধিবেশন। এই অধিবেশনেই ২০১৬১৭ অর্থবছরের বাজেট উপস্থাপন করবেন অর্থমন্ত্রী আবুল মাল আবদুল মুহিত।  বুধবার বিকাল পাঁচটা এক মিনিটে ডেপুটি স্পিকার ফজলে রাব্বী মিয়ার সভাপতিত্বে অধিবেশন শুরু হয়। স্পিকার শিরীন শারমিন চৌধুরী অসুস্থ থাকায় অধিবেশনে অনুপস্থিত রয়েছেন।  অধিবেশন শুরুর আগে কার্য উপদেষ্টা কমিটির বৈঠকে এই অধিবেশন আগামী ২৮ জুলাই পর্যন্ত চালানোর সিদ্ধান্ত হয়। বৈঠকে সংসদ নেতা ও প্রধানমন্ত্রী শেখ হাসিনাসহ কমিটির সদস্যরা উপস্থিত ছিলেন। অধিবেশনের শুরুতে ডেপুটি স্পিকার সবাইকে স্বাগত জানিয়ে বাজেটের উপর সংসদ সদস্যদের অর্থবহ আলোচনা করার আহ্বান করেন।