Serial,Title,Date,Author,News
5619,‘চিনিকলকে বাঁচিয়ে রাখতে আখচাষিদের আন্তরিক হতে হবে’,2015-10-30,লালপুর নাটোর সংবাদদাতা,চিনিকলকে বাঁচিয়ে রাখার জন্য আখচাষিদের আন্তরিক হতে হবে। চিনিকলে কর্মরতদের যথাযথভাবে দায়িত্ব পালন করতে হবে।  শুক্রবার সকালে নাটোরের লালপুর উপজেলায় নর্থ বেঙ্গল সুগার মিলের ২০১৫১৬ আখ মাড়াই মৌসুমের উদ্বোধন অনুষ্ঠানে শিল্পমন্ত্রী আমির হোসেন আমু এ কথা বলেন। প্রসঙ্গত ২০১৫১৬ আখ মাড়াই মৌসুমে নর্থ বেঙ্গল সুগার মিলে দুই লাখ ৪০ হাজার মেট্রিক টন আখ মাড়াই করে ১৯ হাজার ৫৬০ মেট্রিক টন চিনি উৎপাদনের লক্ষ্যমাত্রা নির্ধারণ করা হয়েছে। চিনি আহরণের হার ধরা হয়েছে ৮.১৫।  মন্ত্রী বলেন নর্থ বেঙ্গল সুগার মিলের সাথে রসুগার রিফাইনারি কোজেনারেশন বায়োগ্যাস প্লান্ট এবং রপ্তানিযোগ্য ডিস্টিলারি স্থাপন করা হবে। সকলের সহযোগিতায় চিনি শিল্পকে একটি সম্মানজনক আবস্থায় নিয়ে যাওয়া হবে।  এতে সভাপতিত্ব করেন বাংলাদেশ চিনি ও খাদ্য শিল্প কর্পোরেশনের চেয়ারম্যান একেএম দেলোয়ার হোসেন। স্বাগত বক্তব্য রাখেন নর্থ বেঙ্গল সুগার মিলের ব্যবস্থাপনা পরিচালক এসএম আব্দুল আজিজ। অন্যান্যের মধ্যে জেলার৪ আসনের সংসদ সদস্য আব্দুল কুদ্দুস জেলার১ আসনের সংসদ সদস্য অ্যাডভোকেট আবুল কালাম আজাদ জেলা পরিষদের প্রশাসক অ্যাডভোকেট সাজেদুর রহমান খান ও লালপুর উপজেলা আওয়ামী লীগের সাধারণ সম্পাদক ইসাহাক আলী বক্তব্য রাখেন।