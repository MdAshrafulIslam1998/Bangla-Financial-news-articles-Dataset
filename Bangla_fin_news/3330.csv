Serial,Title,Date,Author,News
3330,অর্থবছরের শুরুতে রপ্তানি আয়ে সুবাতাস,2018-08-15,ইত্তেফাক রিপোর্ট,চলতি ২০১৮১৯ অর্থবছরের প্রথম মাস জুলাইয়ে রপ্তানিতে সুখবর এসেছে। আলোচ্য সময়ে রপ্তানি বেড়েছে পূর্বের অর্থবছরের একই সময়ের চেয়ে ১৯ দশমিক ৮৮ শতাংশ। শুধু তাই নয় লক্ষ্যমাত্রার চেয়েও রপ্তানি বেড়েছে প্রায় ৭ শতাংশ। রপ্তানি উন্নয়ন ব্যুরোর ইপিবি হালনাগাদ পরিসংখ্যানে দেখা যায় গত জুলাইয়ে পণ্য রপ্তানিতে আয় হয়েছে ৩৫৮ কোটি মার্কিন ডলারের। এর আগের অর্থবছরের জুলাইয়ে রপ্তানি আয়ের পরিমাণ ছিল ২৯৮ কোটি ৭৭ লাখ ডলার। সেই হিসেবে গত মাসে রপ্তানি আয় বেড়েছে ৫৯ কোটি ২৩ লাখ ডলার বা ৪ হাজার ৮৫৭ কোটি টাকার।  ইপিবির পরিসংখ্যান বিশ্লেষণে দেখা গেছে প্রধান রপ্তানি পণ্য গার্মেন্টসে ভর করেই বড় আকারের রপ্তানি আয় হয়েছে। আলোচ্য সময়ে গার্মেন্টস খাতের পণ্যের রপ্তানি বেড়েছে প্রায় ২২ শতাংশ। গত ২০১৭১৮ অর্থবছরে সার্বিকভাবে বাংলাদেশের রপ্তানি আয় বেড়েছিল ৫ দশমিক ৮১ শতাংশ। আর গার্মেন্টস পণ্যের রপ্তানিতে প্রবৃদ্ধি ছিল পৌনে নয় শতাংশ।  রপ্তানিকারকদের সঙ্গে আলাপ করে জানা গেছে অর্থবছরের শেষ মাসে রজমানের ঈদ উপলক্ষ্যে কারখানাগুলো ছুটি দেওয়া হয়। ছুটি শেষে উৎপাদন প্রক্রিয়া স্বাভাবিক হতে ১০ থেকে ১৫ দিন সময় লেগে যায়। গত জুনের ১৬ তারিখে ঈদ উদযাপিত হয়। ফলে ওই মাসে স্বাভাবিক উৎপাদন ও আমদানিরপ্তানি কার্যক্রমে কিছুটা শ্লথ গতি ছিল। তৈরি পোশাক শিল্প মালিকদের সংগঠন বিজিএমইএর একজন নেতা ইত্তেফাককে বলেন ঈদ হওয়ায় জুনের বেশকিছু পণ্য জুলাইয়ে পাঠানো হয়। ফলে জুনে রপ্তানি আয় কিছুটা কম দেখা গেছে। অন্যদিকে জুলাইয়ের পরিসংখ্যান বেশ স্ফীতি মনে হচ্ছে।  ইপিবির পরিসংখ্যান বিশ্লেষণেও এমন যুক্তির সত্যতা মিলেছে। পরিসংখ্যান অনুযায়ী গত জুনে ৩৬২ কোটি ডলার লক্ষ্যমাত্রার বিপরীতে রপ্তানি হয়েছিল ২৪০ কোটি ডলারের। আলোচ্য সময়ে লক্ষ্যমাত্রার চেয়ে রপ্তানি কমে গিয়েছিল প্রায় ১৯ শতাংশ। অন্যদিকে ২০১৬১৭ অর্থবছরের জুনের চেয়েও রপ্তানি কমেছিল ৩ শতাংশ। গত জুলাইয়ে ২৮০ কোটি ৭০ লাখ ডলার লক্ষ্যমাত্রার বিপরীতে গার্মেন্টস পণ্য রপ্তানি হয়েছিল ৩০১ কোটি ৭৭ লাখ ডলারের। অর্থাৎ লক্ষ্যমাত্রার চেয়েও প্রায় সাড়ে সাত শতাংশ গার্মেন্টস রপ্তানি বেড়েছে।  পরিসংখ্যান অনুযায়ী জুলাইয়ে কৃষিজাত পণ্যের রপ্তানি বেড়েছে প্রায় ১২৮ শতাংশ। যদিও রপ্তানিতে এ জাতীয় পণ্যের অবদান সামান্য। গার্মেন্টস খাতের বাইরে রপ্তানি বৃদ্ধির তালিকায় রয়েছে প্লাস্টিক পণ্য ১৩ শতাংশ হস্তাশিল্প ১১ শতাংশ পাট ও পাটজাতীয় পণ্য ১৫ শতাংশ বিশেষায়িত টেক্সটাইল ৫৩ শতাংশ আসবাবপত্রসহ অন্যান্য পণ্যে রপ্তানিও বেড়েছে। অন্যদিকে জুলাইয়ে অন্যতম বড় রপ্তানি পণ্য চামড়া ও চামড়াজাতীয় পণ্যের রপ্তানি কমে গেছে প্রায় ২২ শতাংশ। এর বাইরে হিমায়িত খাদ্য ও মাছ রপ্তানিও কমে গেছে প্রায় ৩১ শতাংশ।  গত ২০১৭১৮ অর্থবছরে রপ্তানির লক্ষ্যমাত্রা অর্জন হয়নি। আলোচ্য সময়ে ৩ হাজার ৭৫০ কোটি ডলার লক্ষ্যমাত্রার বিপরীতে রপ্তানি আয় হয়েছিল ৩ হাজার ৬৬৬ কোটি ডলারের রপ্তানি। অন্যদিকে চলতি অর্থবছরে পণ্য রপ্তানির লক্ষ্যমাত্রা ঠিক করা হয়েছে ৩ হাজার ৯শ কোটি ডলারের। আর সেবা রপ্তানির লক্ষ্যমাত্রা যোগ করে এটি চার হাজার চারশ কোটি ডলারের। ইপিবি আশা করছে সার্বিক পরিস্থিতি অনুকূলে থাকলে চলতি অর্থবছরের রপ্তানির লক্ষ্যমাত্রা অর্জন করা সম্ভব হবে। যদিও সাম্প্রতিক বছরগুলোতে লক্ষ্যমাত্রা অর্জন করা যাচ্ছে না।  ইত্তেফাকএমআই