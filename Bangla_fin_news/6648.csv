Serial,Title,Date,Author,News
6648,মধ্য আয়ের দেশ হতে সহায়তা দিবে বিশ্ব ব্যাংক,2015-02-26,ইত্তেফাক রিপোর্ট,বিশ্ব ব্যাংক প্রধানমন্ত্রী শেখ হাসিনার নেতৃত্বে বর্তমান সরকারের ভিশন২০২১ বাস্তবায়নের লক্ষ্যে সাত বছরের মধ্যে একটি মধ্যম আয়ের দেশ হতে সহায়তা করতে বাংলাদেশকে জোড়ালো সমর্থন দেয়ার অঙ্গীকার করেছে। বাংলাদেশে বিশ্ব ব্যাংকের ভাইস প্রেসিডেন্টের পাঁচ দিনের সফরের শেষ দিন বৃহস্পতিবার বিশ্ব ব্যাংকের এক বিবৃতিতে এই প্রতিশ্রুতি ব্যক্ত করা হয়। বিশ্ব ব্যাংকের দক্ষিণ এশিয়া অঞ্চল বিষয়ক ভাইস প্রেসিডেন্ট এ্যানেটি ডিক্সন বলেছেন বিশ্ব ব্যাংক একটি মধ্যম আয়ের দেশ হতে সরকারের লক্ষ্য অজর্নে বাংলাদেশকে সমর্থন দিতে আগ্রহী। বিবৃতিতে বিশ্বব্যাংক ভাইস প্রেসিডেন্ট বাংলাদেশে অবকাঠাতো উন্নয়ন বিদ্যুৎ ও গ্যাস সরবরাহ বৃদ্ধি জলবায়ু পরিবর্তনে সৃষ্ট বিরূপ প্রভাব কমিয়ে আনা এবং ব্যবসায়িক পরিবেশের উন্নতি জনসেবা বাড়ানো ও সুশাসন নিশ্চিত করার পরামর্শ দিয়েছে। বিশ্ব ব্যাংকের ভাইস প্রেসিডেন্ট বলেন বিশ্বব্যাংক প্রবৃদ্ধি বৃদ্ধি এবং আঞ্চলিক ও আন্তর্জাতিক বাজারে প্রবেশে বাংলাদেশকে সহায়তা করবে। তিনি দারিদ্র্য বিমোচন এবং মানব সম্পদ উন্নয়নে বাংলাদেশের সাফল্য অজর্নের প্রশংসা করে বলেন অন্যান্য দেশ বাংলাদেশের উন্নয়ন অভিজ্ঞতা অনুসরণ করছে। তিনি আরো বলেন আমরা আগামী জুনের শেষ নাগাদ বাংলাদেশকে প্রায় মোট দু বিলিয়ন মার্কিন ডলারের ঋণ সহায়তা দেব। বিশ্ব ব্যাংকের ভাইস প্রেসিডেন্ট ডিক্সন বাংলাদেশে তার ৫ দিনের সফরকালে অর্থমন্ত্রী এএমএ মুহিত বাংলাদেশ ব্যাংকের গর্ভনর ড. আতিউর রহমান এবং কয়েকজন সিনিয়র পদস্থ সরকারি কর্মকর্তার সঙ্গে পৃথক পৃথক সাক্ষাৎ করেন। সাক্ষাৎকালে তিনি বাংলাদেশকে অগ্রাধিকার ভিত্তিতে কিভাবে ঋণ সহায়তা দেয়া যেতে পারে। সে বিষয় নিয়ে আলোচনা করেন। বিশ্ব ব্যাংকের ভাইস প্রেসিডেন্ট অর্থমন্ত্রীর সঙ্গে বৈঠকে পাঁচশত মিলিয়নের বাজেট সহায়তা প্রদানের আশ্বাস দেন। ঢাকায় অবস্থানকালে তিনি সুশিল সমাজ ব্যবসায়ি নেতৃবৃন্দ এবং উন্নয়ন অংশীদারদের সঙ্গে সাক্ষাৎ করেন এবং চট্টগ্রামে রফতানি প্রক্রিয়া জোন পরিদর্শন করেন। বিশ্ব ব্যাংক বাংলাদেশের সর্ববৃহৎ উন্নয়ন অংশীদার বাংলাদেশের স্বাধীনতা লাভের পর থেকে দেশের উন্নয়নে বিশ্বব্যাংক এ পর্যন্ত ১৯ বিলিয়নের বেশি সুদমুক্ত আইডিএ ঋণ দিয়েছে।