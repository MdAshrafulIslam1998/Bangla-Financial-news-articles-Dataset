Serial,Title,Date,Author,News
7336,ডিএসইতে বস্ত্রখাত ঘিরে লেনদেন ঊর্ধ্বমুখী,2014-08-14,ইত্তেফাক রিপোর্ট,গতকাল বৃহস্পতিবার সপ্তাহের শেষ কার্যদিবসে শেয়ারবাজারে সূচক ও লেনদেন বেড়েছে। ঢাকা স্টক এক্সচেঞ্জে ডিএসই লেনদেনে বড় অবদান ছিল বস্ত্রখাতের। এ খাতে লেনদেন হয়ছে ১৩৩ কোটি টাকা। যা বাজারের মোট লেনদেনের ২১ ভাগেরও বেশি। আর এ লেনদেন আগের দিনের তুলনায় ৫২ কোটি ২৭ লাখ টাকা বা ৬৪.৫৬ শতাংশ বেশি। সবচেয়ে বেশি শেয়ার লেনদেন হয়েছে মতিন স্পিনিংয়ের। গতকাল এ কোম্পানির মোট ১৯ কোটি ৯৭ লাখ ৮০ হাজার টাকার শেয়ার লেনদেন হয়েছে। লেনদেন হওয়া বস্ত্রখাতের ৩৪টি কোম্পানির মধ্যে শেয়ার দর বেড়েছে ২৮টির কমেছে ৪টির দর অপরিবর্তিত রয়েছে ১টির এবং লেনদেন হয়নি ১টি কোম্পানির।তথ্যে দেখা গেছে গতকাল ডিএসইর ব্রড ইনডেক্স ডিএসইএক্স ২৭ পয়েন্ট বেড়ে ৪ হাজার ৫৫৪ পয়েন্টে দাঁড়িয়েছে। আর ডিএস৩০ সূচক ১২ পয়েন্ট বেড়ে ১ হাজার ৭০৫ পয়েন্টে দাঁড়িয়েছে। ডিএসইতে মোট লেনদেন হয়েছে ৬৩২ কোটি ৩২ লাখ টাকা। যা আগের দিনের চেয়ে ১৩৯ কোটি ১১ লাখ টাকা বেশি। লেনদেনকৃত ২৯৮টি কোম্পানির মধ্যে দাম বেড়েছে ১৭৮টির কমেছে ৮২টির এবং অপরিবর্তিত রয়েছে ৩৮টি কোম্পানির শেয়ারের। অপরদিকে চট্টগ্রাম স্টক এক্সচেঞ্জের সিএসই সার্বিক মূল্য সূচক আগের দিনের চেয়ে ৭৯ পয়েন্ট বেড়ে ১৪ হাজার ৪৭ পয়েন্টে দাঁড়িয়েছে। লেনদেন হয়েছে ৪২ কোটি ৬৪ লাখ টাকা। যা আগের দিনের চেয়ে ৯ কোটি টাকা বেশি। লেনদেনকৃত ২১৮টি কোম্পানির মধ্যে দাম বেড়েছে ১১৩টির কমেছে ৬৬টির এবং অপরিবর্তিত রয়েছে ৩৯টি কোম্পানির শেয়ারের।এদিকে জন্মাষ্টমী উপলক্ষে সরকারি ছুটি থাকায় আগামী রবিবার দেশের উভয় পুঁজিবাজারে লেনদেন বন্ধ থাকবে। এদিন উভয় স্টক এক্সচেঞ্জের দাফতরিক কার্যক্রমও বন্ধ থাকবে। ডিএসই ও সিএসই সূত্রে এ তথ্য জানা গেছে। ডিএসই সূত্র জানিয়েছে রাইট শেয়ারের চাঁদা গ্রহণের তারিখ ঘোষণা করেছে ইনভেস্টমেন্ট করপোরেশন অব বাংলাদেশ আইসিবি। ঘোষণা অনুযায়ী আগামী ৭ ডিসেম্বর থেকে ৩০ ডিসেম্বর পর্যন্ত রাইট শেয়ারের চাঁদা নেয়া হবে। রাইট শেয়ারের জন্য আগামী ৯ সেপ্টেম্বর রেকর্ড ডেট ঘোষণা করা হয়েছে। প্রসঙ্গত গত ১২ আগস্ট আইসিবিকে রাইট শেয়ার ছেড়ে মূলধন বাড়ানোর অনুমোদন দেয় বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি। ১০০ টাকা ফেসভ্যালুর সঙ্গে ৪০০ টাকা প্রিমিয়ামসহ আইসিবির প্রতিটি শেয়ারের নির্দেশক মূল্য ৫০০ টাকা। শেয়ারবাজারে ২ কোটি ১০ লাখ ৯৩ হাজার ৭৫০টি সাধারণ শেয়ারের বিপরীতে ১২ অনুপাতে রাইট শেয়ার ছাড়বে প্রতিষ্ঠানটি।