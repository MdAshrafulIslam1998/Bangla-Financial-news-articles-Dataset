Serial,Title,Date,Author,News
6388,ইটভাটার ঋণের মেয়াদ বাড়াল বাংলাদেশ ব্যাংক,2015-05-07,ইত্তেফাক রিপোর্ট,ইটভাটা চুিল্লর দক্ষতা উন্নয়ন খাতে পুনঃঅর্থায়ন স্কিমের ঋণের মেয়াদ দেড় বছর বাড়িয়েছে বাংলাদেশ ব্যাংক। এখন থেকে রেয়াতি সময়সহ প্রদত্ত ঋণের মেয়াদ হবে ৮ বছর ৬ মাস। বৃহস্পতিবার এ সংক্রান্ত প্রজ্ঞাপন জারি করেছে বাংলাদেশ ব্যাংকের গ্রিন ব্যাংকিং অ্যান্ড সিএসআর বিভাগ।  গতবছরের জুনে এক প্রজ্ঞাপনের মাধ্যমে জানানো হয়দেশের ইটভাটাগুলোতে কার্বন নির্গমন হ্রাস এবং জ্বালানির যথাযথ ব্যবহারের মাধ্যমে ইটভাটার চুিল্লর দক্ষতা উন্নয়ন করে পরিবেশবান্ধব ইটভাটা স্থাপন করতে হবে। এ লক্ষ্যে এশীয় উন্নয়ন ব্যাংকের এডিবি আর্থিক সহায়তায় ৫০ মিলিয়ন মার্কিন ডলারের একটি পুনঃঅর্থায়ন তহবিল গঠন করে বাংলাদেশ ব্যাংক। ব্যাংক ও আর্থিক প্রতিষ্ঠানগুলো কেন্দ্রীয় ব্যাংকের সঙ্গে চুক্তি করে এ তহবিলের ঋণ ইটভাটার মালিকদের মাধ্যমে বিতরণ করছে। এত দিন এ ঋণের মেয়াদ ছিল রেয়াতি সময়সহ ৭ বছর।  বৃহস্পতিবার সব ব্যাংক ও আর্থিক প্রতিষ্ঠানের প্রধান নির্বাহীদের কাছে পাঠানো প্রজ্ঞাপনে বলা হয়েছেঅংশগ্রহণকারী ব্যাংক ও আর্থিক প্রতিষ্ঠানগুলো কর্তৃক উপযুক্ত উদ্যোক্তাকে প্রদত্ত ঋণের মেয়াদ হবে রেয়াতি সময় সর্বোচ্চ ১৮ মাস ব্যতীত ৭ বছর। অর্থাত্ রেয়াতি সময়সহ প্রদত্ত ঋণের মেয়াদ হবে ৮ বছর ৬ মাস।