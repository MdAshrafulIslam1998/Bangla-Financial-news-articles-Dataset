Serial,Title,Date,Author,News
4783,‘স্যোশাল এন্টারপ্রাইজের বাধা প্রযুক্তিঅর্থনৈতিক সীমাবদ্ধতা’,2016-10-09,অনলাইন ডেস্ক,বাংলাদেশে স্যোশাল এন্টারপ্রাইজের বৃদ্ধির মূল প্রতিবন্ধকতা হল প্রযুক্তিগত দক্ষতার অভাব ও অর্থনৈতিক সীমাবদ্ধতা।  ব্রিটিশ কাউন্সিল থেকে প্রকাশিত দি স্টেট অব স্যোশাল এন্টারপ্রাইজ ইন বাংলাদেশ এবং স্যোশাল এন্টারপ্রাইজ পলিসি ল্যান্ডস্ক্যাপ ইন বাংলাদেশ শীর্ষক দুটি জরিপে এমনটিই বলা হয়েছে।  রাজধানীর বারিধারার একটি হোটেলে রবিবার আনুষ্ঠানিকভাবে ওভারসীজ ডেভেলপমেন্ট ইন্সিটিটিউটের নেতৃত্বে এবং বেটারস্টোরিজ ইউএন লি. ও স্যোশাল এন্টারপ্রাইজ ইউকের সহায়তায় বাংলাদেশের ওপর পরিচালিত জরিপের রিপোর্টটি প্রকাশ করা হয়।  স্যোশাল এন্টারপ্রাইজ হচ্ছে একটি ব্যবসা যেখানে সামাজিক উদ্দেশ্য উদ্বৃত্ত সামাজিক উদ্দেশ্যে পুনবিনিয়োগের উপর বেশি জোর দেয়া হয়ে থাকে। মালিক ও অংশীদারদের জন্য শুধুমাত্র মুনাফা বাড়ানোর দিকে গুরুত্ব না দিয়ে সামাজিক কর্মকাণ্ডের ওপর বেশি গুরুত্বারোপ করাই হচ্ছে স্যোশাল এন্টারপ্রাইজ। জরিপের রিপোর্টে বলা হয়েছে প্রযুক্তিগত দক্ষতার অভাব এ খাতের বৃদ্ধিতে সবচেয়ে বড় প্রতিবন্ধকতা। এছাড়া অর্থনৈতিক সংকট সচেতনতা এবং অর্থের নগদ প্রবাহের স্বল্পতা স্যোশাল এন্টারপ্রাইজের উন্নয়নে প্রতিবন্ধকতা তৈরি করছে।  স্যোশাল এন্টারপ্রাইজের উপর দক্ষতার স্বল্পতাও আরো একটি কারণ হিসেবে বিবেচিত। অর্থসাহায্য ও অনুদান এ ক্ষেত্রে অর্থের যোগান হতে পারে। এছাড়া স্বল্পমাত্রার লোনও কিছুটা সমস্যা দূর করতে সহায়ক হতে পারে। সীমিত মূলধনের যোগান স্যোশাল এন্টারপ্রাইজ শুরু করার জন্য প্রাথমিকভাবে অর্থসংকটের মূল কারণ।  জরিপে দেখা গেছে বাংলাদেশে স্যোশাল এন্টারপ্রাইজে নারীদের তুলনায় পুরুষরা এগিয়ে। মাত্র ৬ শতাংশ নারী নেতৃত্বে পরিচালিত আর পুরুষের নেতৃত্ব ৩৯ শতাংশ। নারী নেতৃত্ব ৬ শতাংশ যা গতানুগতিক ব্যবসায়িক প্রতিষ্ঠানগুলোর ৫ শতাংশ থেকে বেশি। নারীরা স্যোশাল এন্টারপ্রাইজের ফুলটাইম কাজে ৪১ শতাংশ সক্ষম যা কিনা ব্যবসায়িক প্রতিষ্ঠানগুলোয় ফুলটাইম কাজের তুলনায় প্রায় দ্বিগুণ।  বর্তমানে বাংলাদেশে স্যোশাল এন্টারপ্রাইজ থেকে বার্ষিক গড় আয় ২.১ মিলিয়ন টাকা এবং আগামি অর্থবছরে এ খাতে এর পরিমাণ একতৃতীয়াংশ বৃদ্ধি পাবে।  এসময় ব্রিটিশ কাউন্সিলের গ্লোবাল হেড স্যোশাল এন্টারপ্রাইজ মেইরি ম্যাকে ব্রিটিশ কাউন্সিলের ডিরেক্টর অব বাংলাদেশ বারবারা উইকহ্যামসহ ব্রিটিশ কাউন্সিল ও জরিপের সঙ্গে জড়িতরা উপস্থিত ছিলেন।    ইত্তেফাকএমকেএইচএমআই