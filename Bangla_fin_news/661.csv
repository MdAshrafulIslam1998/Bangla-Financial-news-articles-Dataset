Serial,Title,Date,Author,News
661,কমার পর চারদিনের মাথায় দাম বাড়লো স্বর্ণের,2021-12-19,ইত্তেফাক অনলাইন ডেস্ক,চার সপ্তাহ দরপতনের পর বিশ্ববাজারে আবার বেড়েছে স্বর্ণের দাম। বেড়েছে রুপার দামও। তবে কিছুটা কমেছে প্লাটিনামের দাম। গত এক সপ্তাহে বিশ্ববাজারে স্বর্ণের দাম বেড়েছে শূন্য দশমিক ৮৬ শতাংশ। রুপার দাম বেড়েছে শূন্য দশমিক ৮৭ শতাংশ। তবে এ সময়ে প্লাটিনামের দাম কমেছে ১ দশমিক ১৫ শতাংশ। স্বর্ণের দাম বাড়ার আগে টানা চার সপ্তাহ দরপতন হয়। এতে এক মাসের মধ্যে প্রতি আউন্স স্বর্ণের দাম প্রায় ৭৯ ডলার বা ৪ দশমিক ২৪ শতাংশ কমে যায়। এদিকে বিশ্ববাজারে দাম কমতে থাকায় চলতি সপ্তাহে দেশে সোনার দাম ভরিতে এক হাজার ১৬৬ টাকা কমানো হয়। ফলে বর্তমানে দেশের বাজারে ভালো মানের প্রতি ভরি স্বর্ণের দাম দাঁড়িয়েছে ৭৩ হাজার ১৬ টাকায়। গত মঙ্গলবার রাত সোয়া ১১টার দিকে বাংলাদেশ জুয়েলার্স সমিতি বাজুস সোনার নতুন দাম নির্ধারণের কথা জানায়। বাজুসের সভাপতি এনামুল হক খান ও সাধারণ সম্পাদক দিলীপ কুমার আগরওয়ালা স্বাক্ষরিত এক বিজ্ঞপ্তিতে নতুন এ দর বুধবার ১৫ ডিসেম্বর থেকে কার্যকর হবে বলে জানান। ওই বিজ্ঞপ্তিতে বাজুস জানিয়েছে করোনার নতুন ধরন ওমিক্রনের প্রার্দুভাব ও বিশ্ব অর্থনীতির নানা জটিল সমীকরণে মধ্যে আন্তর্জাতিক বাজারে স্বর্ণের দাম কিছুটা নিম্নমুখী। দেশীয় বুলিয়ন মার্কেটেও পাকা স্বর্ণের দাম নিম্নমুখী। সার্বিক পরিস্থিতি বিবেচনায় এনে বাজুসের সিদ্ধান্ত মোতাবেক বুধবার থেকে দেশের বাজারে স্বর্ণের দাম ভরি ১১ দশমিক ৬৬৪ গ্রাম প্রতি এক হাজার ১৬৬ টাকা কমানো হলো। তবে রূপার দাম অপরিবর্তিত থাকবে। নতুন দাম অনুযায়ী ভালো মানের অর্থাৎ ২২ ক্যারেট মানের প্রতি ভরি স্বর্ণের দাম এক হাজার ১৬৬ টাকা কমিয়ে ৭৩ হাজার ১৬৮ টাকা নির্ধারণ করা হয়েছে। ২১ ক্যারেটের স্বর্ণ ৬৯ হাজার ৯৮৪ টাকা ১৮ ক্যারেটের সোনা ৬১ হাজার ২৩৬ টাকা এবং সনাতন পদ্ধতির প্রতি ভরি স্বর্ণের দাম কমিয়ে নির্ধারণ করা হয়েছে ৫০ হাজার ৯১৩ টাকা। স্বর্ণের মূল্য কমলেও রূপা আগের নির্ধারিত দাম বহাল রয়েছে। ক্যাটাগরি অনুযায়ী ২২ ক্যারেটের প্রতি ভরি রূপার মূল্য নির্ধারণ করা হয়েছে এক হাজার ৫১৬ টাকা। ২১ ক্যারেটের রূপার ভরি এক হাজার ৪৩৫ টাকা ১৮ ক্যারেটের এক হাজার ২২৫ টাকা এবং সনাতন পদ্ধতির রূপার দাম ৯৩৩ টাকা অপরিবর্তিত রাখা হয়েছে ইত্তেফাকএনএ