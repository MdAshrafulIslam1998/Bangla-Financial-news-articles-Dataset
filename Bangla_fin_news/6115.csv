Serial,Title,Date,Author,News
6115,মিউচুয়াল ফান্ড থেকে মিউচুয়াল ফান্ডে বিনিয়োগে নতুন নির্দেশনা,2015-06-30,ইত্তেফাক রিপোর্ট,এক মিউচুয়াল ফান্ডে অন্য মিউচুয়াল ফান্ডের বিনিয়োগের ক্ষেত্রে বাজারমূল্যের পরিবর্তে সম্পদমূল্য বিবেচনায় বিনিয়োগকারী তহবিলের সঞ্চিতি সংরক্ষণের নির্দেশ দিয়েছে শেয়ারবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন বিএসইসি।  এতে মিউচুয়াল ফান্ড থেকে মিউচুয়াল ফান্ডে বিনিয়োগজনিত ক্ষতির কারণে সঞ্চিতি সংরক্ষণের পরিমাণ কমে আসবে। কমিশনের নিয়মিত সভায় এ সিদ্ধান্ত নেয়া হয়।  বিএসইসি জানিয়েছেমেয়াদি মিউচুয়াল ফান্ডে বিনিয়োগের ক্ষেত্রে ইউনিটের ক্রয়মূল্য থেকে চলতি বাজারমূল্যের ভিত্তিতে নির্ণীত এর নিট সম্পদমূল্যের ৮৫ শতাংশ অপেক্ষা যত বেশি তত টাকা সংরক্ষণ করতে হবে ক্রেতা মিউচুয়াল ফান্ডকে। আর বেমেয়াদি মিউচুয়াল ফান্ডে বিনিয়োগের ক্ষেত্রে ক্রয়মূল্য বেমেয়াদি ইউনিটের পুনঃ ক্রয়মূল্যের চেয়ে যত বেশি তত অথবা চলতি বাজারমূল্যে নির্ণীত নিট সম্পদমূল্যের সর্বনিম্ন ৯৫ শতাংশ থেকে যত বেশি তত টাকা সঞ্চিতি সংরক্ষণ করতে হবে।