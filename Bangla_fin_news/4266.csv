Serial,Title,Date,Author,News
4266,বাজারদর  দাম বেড়েছে সবজির,2017-03-17,ইত্তেফাক রিপোর্ট,রাজধানীর বাজারে দাম বেড়েছে সব ধরনের সবজির। গত এক সপ্তাহের ব্যবধানে প্রতি কেজি সবজিতে ৫ থেকে ১০ টাকা পর্যন্ত বেড়েছে। এছাড়া গরুর মাংস বিক্রি হচ্ছে ৫০০ টাকা কেজিতে। দাম কমার তালিকায় রয়েছে আমদানিকৃত রসুন ও দেশি পেঁয়াজ।  শুক্রবার রাজধানীর কাওরানবাজার ও নিউমার্কেটসহ কয়েকটি বাজারে সরেজমিনে খোঁজ নিয়ে বিভিন্ন নিত্যপ্রয়োজনীয় পণ্যের দামের এ চিত্র পাওয়া যায়।  সবজি ব্যবসায়ীরা বলেছেন শীত মৌসুম শেষ হওয়ায় বাজারে সবজির সরবরাহ কিছুটা কমেছে। এজন্য দাম বাড়তি।  শুক্রবার বাজারে টমেটো ৪৫ থেকে ৫০ টাকা বেগুন ৫০ থেকে ৬০ টাকা শিম ৫৫ থেকে ৬০ টাকা পটল ৬০ থেকে ৭০ টাকা ঢেঁড়স ঝিঙ্গা ৫৫ থেকে ৬০ টাকা আলু ১৫ থেকে ১৮ টাকা চিচিঙ্গা ৫০ থেকে ৫৫ টাকা করলা ৫০ থেকে ৬০ টাকা পেঁপে ১৫ থেকে ২০ টাকা কাকরোল ৫৫ থেকে ৬০ টাকা কেজি দরে বিক্রি হচ্ছে। এছাড়া ফুলকপি প্রতিটি ৪০ থেকে ৪৫ টাকা ও বাঁধাকপি ৩০ টাকায় বিক্রি হয়। কাঁচামরিচের দাম বেড়েছে সবচেয়ে বেশি। কেজিতে ১৫ থেকে ২০ টাকা বেড়ে বিক্রি হচ্ছে ৭০ থেকে ৮০ টাকা।  কাওরানবাজারের সবজি বিক্রেতা হেলাল বলেন শীত মৌসুম শেষে এখন গরম শুরু হচ্ছে। এ সময় সবজির উৎপাদনে কিছুটা বিরুপ প্রভাব পড়ে। ফলে বাজারে চাহিদা অনুযায়ী সবজির সরবরাহ কম থাকে। এজন্য সবজির দাম বেড়েছে।  তবে দাম কমার তালিকায় রয়েছে আমদানিকৃত রসুন ও দেশি পেঁয়াজ। কেজিতে ১০ টাকা কমে আমদানিকৃত রসুন বিক্রি হচ্ছে ১৭০ থেকে ২০০ টাকা ও দেশি পেঁয়াজ ৪ টাকা কমে ২২ থেকে ২৬ টাকায় বিক্রি হচ্ছে। এছাড়া দেশি রসুন ৮০ থেকে ১০০ টাকা ও আমদানিকৃত পেঁয়াজ ২০ থেকে ২২ টাকা কেজি দরে বিক্রি হয়।  অন্যান্য নিত্যপণ্যের মধ্যে প্রতি লিটার বোতলজাত সয়াবিন তেল ১০০ থেকে ১০৬ টাকা ৫ লিটারের বোতল ৪৯০ থেকে ৫২০ টাকায় বিক্রি হচ্ছে।  এছাড়া দেশি মসুর ডাল ১১৫ থেকে ১২৫ টাকা আমদানিকৃত নেপালি মসুর ডাল ১৩৫ থেকে ১৪০ টাকা তুরস্ককানাডার বড় দানা মসুর ডাল ৮০ থেকে ৯০ টাকা মুগ ডাল দেশি ৯০ থেকে ১২০ টাকা কেজি দরে বিক্রি হচ্ছে। মাছের মধ্যে আকার ভেদে প্রতি কেজি রুই ও কাতল ২৫০ থেকে ৪০০ টাকা তেলাপিয়া ১৪০ টাকা ১৮০ টাকা সিলভার কার্প ১৫০ টাকা থেকে ২০০ টাকা চাষের কৈ ১৮০ টাকা থেকে ২৫০ টাকা পাঙ্গাস ১৩০ থেকে ১৮০ টাকা দেশি মাগুর ৬০০ টাকা থেকে ৮০০ টাকা কেজিতে বিক্রি হয়।  মাংসের মধ্যে প্রতি কেজি গরুর মাংস ৫০০ টাকা খাসী ৭০০ থেকে ৭৫০ টাকা ব্রয়লার মুরগি ১৪৫ থেকে ১৫৫ টাকা লেয়ার মুরগি ১৮০ থেকে ১৮৫ টাকা দেশি মুরগি ৩৮০ থেকে ৪০০ টাকায় বিক্রি হয়।