Serial,Title,Date,Author,News
6129,প্রাইম ইসলামী লাইফ ইন্স্যুরেন্সের লভ্যাংশ ঘোষণা,2015-06-27,ইত্তেফাক রিপোর্ট,পুঁজিবাজারে তালিকাভুক্ত কোম্পানি প্রাইম ইসলামী লাইফ ইন্স্যুরেন্স শেয়ারহোল্ডারদের জন্য ২৫ শতাংশ লভ্যাংশ ঘোষণা করেছে। এর মধ্যে ১৫ শতাংশ নগদ এবং ১০ শতাংশ শেয়ার। শনিবার কোম্পানির পরিচালনা পর্ষদের বৈঠকে এ সিদ্ধান্ত নেয়া হয়। কোম্পানিটি গত ৩১ ডিসেম্বরে সমাপ্ত হিসাব বছরের জন্য এ লভ্যাংশ ঘোষণা করেছে। লভ্যাংশ অনুমোদনে বার্ষিক সাধারণ সভা এজিএম আগামী ৩১ আগস্ট অনুষ্ঠিত হবে। এর জন্য রেকর্ড তারিখ নির্ধারণ করা হয়েছে ১৪ জুলাই।  এ দিকে বিমা খাতের কোম্পানি পিপলস ইন্স্যুরেন্স সমাপ্ত হিসাব বছরে বিনিয়োগকারীদের জন্য ঘোষিত ১৩ শতাংশ নগদ লভ্যাংশ বিতরণ করবে আজ রবিবার থেকে। চলবে ৬ জুলাই পর্যন্ত। ঢাকা স্টক এক্সচেঞ্জ ডিএসই সূত্রে এ তথ্য জানা গেছে। ছুটির দিন ছাড়া প্রতিদিন সকাল ৯টা থেকে সাড়ে ৩টা পর্যন্ত লভ্যাংশ সংগ্রহ করা যাবে। কোম্পানির মতিঝিলস্থ প্রধান অফিস থেকে লভ্যাংশ সংগ্রহ করতে হবে। যারা লভ্যাংশ সংগ্রহ করতে ব্যর্থ হবে তাদেরকে নিজ ঠিকানায় কুরিয়ার সার্ভিসের মাধ্যমে পাঠানো হবে।