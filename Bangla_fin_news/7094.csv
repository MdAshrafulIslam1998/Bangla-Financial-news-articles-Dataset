Serial,Title,Date,Author,News
7094,শিল্প মন্ত্রণালয়ে ইফাইলিং পদ্ধতি চালুর উদ্যোগ,2014-10-27,ইত্তেফাক রিপোর্ট,উদ্যোক্তাদের দ্রুত প্রয়োজনীয় সেবা দিতে মন্ত্রণালয়ের সকল স্তরে ইফাইলিং পদ্ধতি চালুর উদ্যোগ নিয়েছে শিল্প মন্ত্রণালয়। এর অংশ হিসেবে ইতোমধ্যে দুটি শাখায় পরীক্ষামূলকভাবে এ পদ্ধতি চালু করা হয়েছে। আগামী জানুয়ারির মধ্যে গোটা মন্ত্রণালয়ে ইফাইলিং পদ্ধতি চালু হবে। সদ্য যোগদানকৃত শিল্প সচিব মোশাররফ হোসেন ভূইয়ার সভাপতিত্বে গত পাঁচ বছরে শিল্প মন্ত্রণালয়ের অর্জন ও ভবিষ্যত্ উন্নয়ন কর্মপরিকল্পনা শীর্ষক পর্যালোচনা সভায় এ তথ্য জানানো হয়।  শিল্প মন্ত্রণালয়ের সম্মেলন কক্ষে এ সভা অনুষ্ঠিত হয়। গত ২০০৯ সাল থেকে শিল্প মন্ত্রণালয়ের বিভিন্ন অর্জন সম্পর্কে এ সভায় আলোকপাত করা হয়। সভায় জানানো হয় জাতীয় অর্থনীতিতে শিল্পখাতের অবদান বাড়াতে শিল্প মন্ত্রণালয় স্বল্প মধ্যম ও দীর্ঘমেয়াদী কর্মপরিকল্পনা নিয়ে কাজ করছে।  এর মাধ্যমে ২০২১ সালের মধ্যে জিডিপিতে শিল্পখাতের অবদান ৪০ শতাংশের পাশাপাশি শিল্পখাতে শ্রমশক্তি ২৫ শতাংশে উন্নীত করা হবে। ২০১৩১৪ অর্থবছরের জিডিপিতে শিল্পখাতের অবদান প্রায় ৩২ শতাংশ এবং শ্রমশক্তির পরিমাণ ২০ শতাংশে উন্নীত হয়েছে। এ সময় ভারত ডেনমার্ক তুরস্ক সংযুক্ত আরব আমিরাত বেলারুস ও কম্বোডিয়ার সাথে দ্বিপাক্ষিক পুঁজি বিনিয়োগ চুক্তি স্বাক্ষর হয়েছে। এ সময় বক্তব্য রাখেন শিল্প মন্ত্রণালয়ের অতিরিক্ত সচিব ফরহাদ উদ্দিন সিনিয়র সহকারী সচিব সলিম উল্লাহসহ মন্ত্রণালয়ের উর্দ্ধতন কর্মকর্তা এবং এর আওতাধীন বিভিন্ন কর্পোরেশন ও সংস্থার প্রধানরা আলোচনায় অংশ নেন।