Serial,Title,Date,Author,News
3173,এবছর ব্যাংক ক্লোজিং ২৭ ডিসেম্বর,2018-12-19,ইত্তেফাক রিপোর্ট,আগামী ৩০ ডিসেম্বর অনুষ্ঠিতব্য জাতীয় সংসদ নির্বাচন উপলক্ষে চলতি বছরের তফসিলি ব্যাংকগুলোর হিসাব ক্লোজিংয়ের তারিখ পরিবর্তন করা হয়েছে। এ বছর ২৭ ডিসেম্বর বৃহস্পতিবার নির্ধারণ করেছে বাংলাদেশ ব্যাংক। গতকাল কেন্দ্রীয় ব্যাংকের এক প্রজ্ঞাপনপত্রে এ তথ্য জানানো হয়। তবে বছরের শেষ দিন অর্থাৎ ৩১ ডিসেম্বর ব্যাংক হলিডে অপরিবর্তিত থাকবে বলে জানানো হয়।সাধারণত ৩১ ডিসেম্বর ব্যাংকগুলো বার্ষিক আর্থিক হিসাব শেষ করে। এদিনে বিভিন্ন শাখা থেকে পাঠানো হিসাব একত্রিত করে বার্ষিক আর্থিক হিসাব বিবরণী বা ব্যাল্যান্স সীট প্রস্তুত করা হয়। হিসাব মিলাতে ব্যস্ত কর্মকর্তারা কোনো ধরনের লেনদেন করেন না। আর শেয়ারবাজারের লেনদেন যেহেতু ব্যাংকের সঙ্গে সম্পর্কিত ফলে এদিন শেয়ারবাজারের লেনদেনও বন্ধ রাখা হয়। এবার ব্যাংক হলিডে ঠিক থাকলেও জাতীয় নির্বাচনের কারণে ব্যাংক ক্লোজিংয়ের তারিখ পরিবর্তিত হচ্ছে।সংশ্লিষ্টরা জানান প্রতি বছরের ৩১ ডিসেম্বর ও ১ জুলাই ব্যাংকগুলো ব্যাংক হলিডে পালন করে। ৩০ জুন অর্ধবার্ষিক ব্যালেন্স সিট প্রস্তুতের পর ১ জুলাই আর লেনদেন করা হয় না। ৩১ ডিসেম্বর সব শাখা খোলা রাখা হলেও ১ জুলাই বেশিরভাগ শাখা বন্ধ থাকে। সেদিন শুধু যেসব শাখার হিসাব শেষ হয় না সেসব শাখা এবং আঞ্চলিক ও প্রধান কার্যালয় খোলা থাকে।ইত্তেফাকমোস্তাফিজ