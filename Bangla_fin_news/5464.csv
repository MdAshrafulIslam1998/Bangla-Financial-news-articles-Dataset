Serial,Title,Date,Author,News
5464,শুরু হলো মাসব্যাপী আন্তর্জাতিক বাণিজ্য মেলা,2016-01-01,অনলাইন ডেস্ক,প্রতিবছরের মতো এবারো নতুন বছরের প্রথম দিন রাজধানীতে শুরু হলো ঢাকা আন্তর্জাতিক বাণিজ্য মেলা।  শুক্রবার বিকালে বঙ্গবন্ধু আন্তর্জাতিক সম্মেলন কেন্দ্রে এক অনুষ্ঠানে প্রধানমন্ত্রী শেখ হাসিনা এই মেলার ২১তম আসরের উদ্বোধন করেন। পরে বক্তব্যের শুরুতেই তিনি সবাইকে নতুন বছরের শুভেচ্ছা জানান।  পণ্যের মানোন্নয়ন ও ব্র্যান্ডিংয়ের দিকে দৃষ্টি দেওয়ার আহ্বান জানিয়ে শিল্পোদক্তাসহ সংশ্লিষ্টদের উদ্দেশে তিনি বলেন পণ্যের বহুমুখীকরণ করতে হবে। আমাদের উৎপাদিত পণ্যের জন্য বিশ্বে বাজার খুঁজতে হবে। কোন দেশে কোন পণ্যের চাহিদা বেশি তা বিবেচনা করে উৎপাদন ও রপ্তানির পরিকল্পনার ওপর জোর দেন সরকারপ্রধান। সেই সঙ্গে শিল্পের প্রক্রিয়াজাতকরণে বেসরকারি খাতকেও এগিয়ে আসার আহ্বান জানান তিনি।  রপ্তানি উন্নয়ন ব্যুরো আয়োজিত এবারের মেলায় বিশ্বের পাঁচ মহাদেশের ২২টি দেশের বাণিজ্যিক প্রতিষ্ঠান অংশ নিচ্ছে। সাতটি দেশ বাংলাদেশের এ মেলায় এসেছে এবারই প্রথম। মাসব্যাপী এ মেলা প্রতিদিন সকাল ১০টা থেকে রাত ১০টা পর্যন্ত উন্মুক্ত থাকবে। প্রাপ্তবয়স্করা ৩০ টাকায় এবং শিশু ও কিশোররা ২০ টাকায় টিকিট কিনে মেলায় ঢুকতে পারবেন।  গতবছর এ মেলায় ৮৫ কোটি টাকার রপ্তানি আদেশ পেয়েছিলেন বাংলাদেশের ব্যবসায়ীরা। তার আগের বছর পাওয়া যায় ৮০ কোটি টাকার রপ্তানি আদেশ। বিদেশিদের অংশগ্রহণ বাড়াতে এবার নিরাপত্তা জোরদার করা হয়েছে। এবার নিরাপত্তার বিষয়টি গুরুত্বের সঙ্গে দেখা হয়েছে। মেলার বিভিন্ন পয়েন্টে ১০০টি সিসি ক্যামেরা বসানো হয়েছে। অন্যান্য বারের মতো মেলায় থাকছে পুলিশ র্যাব আনসারের পাশাপাশি বিজিবির সদস্যরা দায়িত্ব পালন করবে।  এবারের মেলায় বাংলাদেশ ভারত পাকিস্তান চীন মালয়েশিয়া ইরান থাইল্যান্ড যুক্তরাষ্ট্র তুরস্ক সিঙ্গাপুর অস্ট্রেলিয়া ব্রিটেন দক্ষিণ কোরিয়া জার্মানি নেপাল হংকং জাপান আরব আমিরাত মরিশাস ঘানা মরক্কো ও ভুটানসহ ২২টি দেশ অংশ নিচ্ছে।  মেলায় ১৩টি ক্যাটাগরিতে থাকছে সাধারণ প্যাভিলিয়ন সংরক্ষিত প্যাভিলিয়ন প্রিমিয়ার প্যাভিলিয়ন বিদেশি প্যাভিলিয়ন সাধারণ মিনি প্যাভিলিয়ন সংরক্ষিত মিনি প্যাভিলিয়ন প্রিমিয়ার মিনি প্যাভিলিয়ন বিদেশি মিনি প্যাভিলিয়ন রেঁস্তোরা প্রিমিয়ার স্টল বিদেশি প্রিমিয়ার স্টল সাধারণ স্টল এবং ফুড স্টল। এ সব স্টল প্যাভিলিয়নের জন্য ৫৫৩টি প্লট বরাদ্দ দেয়া হয়েছে। গত বছর যা ছিল ৫০৩টি ।এবারই প্রথম বারের মতো মেলায় অংশ নিচ্ছে ভারতের সরকারি বাণিজ্য উন্নয়ন সংস্থা ইন্ডিয়ান ট্রেড প্রমোশন অর্গেনাইজেশন আইটিপিও।