Serial,Title,Date,Author,News
5756,আয়কর না দিলে সৎ উপার্জনও কালো টাকা,2015-09-15,অনলাইন ডেস্ক,আয়কর দেয়ার পর টাকা সাদা হয়ে যায়। আয়কর না দিলে যতোই সৎ উপার্জন হোক তা কালো হিসেবে গণ্য হয় বলে মন্তব্য করেছেন শিল্পমন্ত্রী আমির হোসেন আমু। বরিশালে সপ্তাহব্যাপী আয়কর মেলার উদ্বোধনকালে প্রধান অতিথির বক্তব্যে তিনি এ কথা বলেন।  মঙ্গলবার সকাল সাড়ে ১০টায় বরিশাল নগরীর অশ্বিনী কুমার হল চত্বরে এ আয়কর মেলার উদ্বোধন করা হয়।  অনুষ্ঠানে শিল্পমন্ত্রী বলেন দক্ষিণাঞ্চল উন্নয়নবঞ্চিত। তবে বর্তমান প্রধানমন্ত্রীর দক্ষিণাঞ্চলের মানুষের প্রতি সুদৃষ্টি আছে। তাই আজ দক্ষিণাঞ্চলকে কেন্দ্র করে একটি অর্থনৈতিক জোন তৈরি হচ্ছে। এতে এই অঞ্চলের মানুষের আয় আরও বৃদ্ধি পাবে। এর আগে জাতীয় আয়কর দিবস উপলক্ষে ক্লাব রোডের আঞ্চলিক কার্যালয় থেকে বর্ণাঢ্য র্যালি বের হয়ে অশ্বিনী কুমার হল চত্বরে মেলা প্রাঙ্গণে এসে শেষ হয়। পরে পায়রা ও ফেস্টুন উড়িয়ে মেলার উদ্বোধন করেন শিল্পমন্ত্রী।  এদিকে এবার আয়কর দিবসে বরিশাল সিটি করপোরেশনসহ বিসিসি বিভাগের ৬ জেলার সর্বোচ্চ ও দীর্ঘমেয়াদী ৩৫ জন সেরা করদাতাকে সম্মাননা দেয়া হবে। তারা হলেন বিসিসি এলাকার যোগেশ চন্দ্র সাহা ডা. এম এম আরিফুর রহমান কাজী সফিকুল আলম শওকত হাসানুর রহমান রিমন এমপি ও মো. রফি উদ্দিন আহমেদ ফেরদৌস। বরিশাল জেলা কর অঞ্চলের সুকুমার চন্দ্র সাহা মো. আলাউদ্দিন ভূঁইয়া চিত্তরঞ্জন পাল মো. ফারুক সরদার ও মো. নূরুল ইসলাম হাওলাদার।  ঝালকাঠি কর অঞ্চলের মো. আলী আকবর মো. মনিরুল ইসলাম সন্তোষ কুমার বণিক মো. নাসির উদ্দিন খান ও মো. মতিউর রহমান। পিরোজপুর কর অঞ্চলের হাওলাদার দেলোয়ার হোসেন মো. মিরাজুল ইসলাম মো. ছালাম খান মো. মশিউর রহমান ও মো. হাবিবুর রহমান। পটুয়াখালী কর অঞ্চলের মো. শাহজাহান মো. রিয়াজ উদ্দিন হাবিবুর রহমান মো. আখতারুজ্জামান ও বিপুল হাওলাদার। ভোলা কর অঞ্চলের মো. খোরশেদ আলম মো. ইউনুছ আল মামুন মো. রফিকুল ইসলাম মো. আ. খালেক ও মো. ওবায়দুল হক রতন।  বরগুনা কর অঞ্চলের মো. আইয়ুব আলী এম ফারুক মৃধা মো. হযরত আলী গাজী মো. কামাল হোসেন ও মো. বাবুল মিয়া। বরিশাল কর অঞ্চলের কর কমিশনার মো. জাহিদ হাসান জানান এবারের মেলায় নতুন করদাতাদের জন্য থাকবে ইটিআইএন রেজিস্ট্রেশন ও পুরাতন করদাতাদের জন্য টিআইএন রিরেজিস্ট্রেশন আয়কর রিটার্ন ফরম সিটিজেন চার্টার সরবরাহ ও জমা দেয়ার ব্যবস্থা এবং তাৎক্ষণিক প্রাপ্তি স্বীকারপত্র প্রদান। এছাড়া হেল্প ডেক্সের মাধ্যমে করদাতাদের প্রয়োজনীয় সহায়তা প্রদান অধিক্ষেত্র অনুযায়ী আয়কর রিটার্ন জমা দানে সহায়তা ইপেমেন্টের মাধ্যমে আয়কর প্রদানের সুবিধা।