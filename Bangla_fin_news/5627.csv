Serial,Title,Date,Author,News
5627,ব্যবসার পরিবেশে ২ ধাপ পিছিয়েছে বাংলাদেশ,2015-10-28,অনলাইন ডেস্ক,ব্যবসা পরিবেশের বিচারে দুই ধাপ পিছিয়েছে বাংলাদেশ। ১৮৯টি দেশের মধ্যে বাংলাদেশের বর্তমান অবস্থান ১৭৪ নম্বরে যা গতবছর ছিল ১৭২ নম্বর। অর্থাৎ বাংলাদেশে ব্যবসার পরিবেশ আগের চেয়ে কিছুটা কঠিন হয়েছে।  বুধবার বিশ্বব্যাংক ও আইএফসি তাদের বার্ষিক প্রতিবেদন ডুয়িং বিজনেস ২০১৬ প্রকাশ করেছে। প্রতিবেদনে এই অবস্থানের চিত্র উঠে এসেছে।  একটি দেশের অর্থবাণিজ্যের পরিবেশ দশটি মাপকাঠিতে তুলনা করে এই সূচক তৈরি করা হয়েছে। এগুলো হলো নতুন ব্যবসা শুরু করা অবকাঠামো নির্মাণের অনুমতি পাওয়া বিদ্যুৎ সুবিধা সম্পত্তির নিবন্ধন ঋণ পাওয়ার সুযোগ সংখ্যালঘু বিনিয়োগকারীদের সুরক্ষা কর পরিশোধ বৈদেশিক বাণিজ্য চুক্তি বাস্তবায়ন ও অসচ্ছলতা দূরীকরণ।  এই দশটি সূচকের মাপকাঠিতে বাংলাদেশের পয়েন্ট ৪৩ দশমিক ১০। গতবার এই পয়েন্ট ছিল ৪২ দশমিক ৭১।    বিশ্বব্যাংকের প্রতিবেদন অনুযায়ী অবস্থানে পেছালেও আগের তুলনায় বাংলাদেশে ব্যবসার পরিবেশ কিছুটা অগ্রগতি হয়েছে।  দক্ষিণ এশিয়ার দেশগুলোর মধ্যে বাংলাদেশের অবস্থান সপ্তম। শীর্ষস্থানে আছে ভুটান। সার্বিকভাবে দেশটির অবস্থান ৭১তম। অষ্টম স্থানে রয়েছে আফগানিস্তান বিশ্ব তালিকায় দেশটির অবস্থান ১৭৭। এ অঞ্চলের অন্যান্য দেশের মধ্যে নেপাল ৯৯ শ্রীলঙ্কা ১০৭ মালদ্বীপ ১২৮ ভারত ১৩০ ও পাকিস্তান ১৩৮তম স্থানে রয়েছে।  বিশ্ব তালিকার শীর্ষে রয়েছে সিঙ্গাপুর। শীর্ষে থাকা বাকি নয়টি দেশ হলোনিউজিল্যান্ড ডেনমার্ক দক্ষিণ কোরিয়া হংকং যুক্তরাজ্য যুক্তরাষ্ট্র সুইডেন নরওয়ে ও ফিনল্যান্ড।