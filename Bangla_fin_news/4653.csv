Serial,Title,Date,Author,News
4653,প্যাকেজ ভ্যাট ইস্যুতে ইতিবাচক সমাধান দেখছেন ব্যবসায়ীরা,2016-11-21,ইত্তেফাক রিপোর্ট,ক্ষুদ্র ব্যবসায়ীদের প্যাকেজ ভ্যাটসহ বেশকিছু ইস্যুতে ২০ নভেম্বরের পর নতুন আন্দোলনের ঘোষণা দেয়ার কথা থাকলেও তা ১ ডিসেম্বর পর্যন্ত স্থগিত করা হয়েছে। এই সময়ের মধ্যে সরকারের তরফ থেকে ইতিবাচক সিদ্ধান্ত আসবে বলে আশা করছে ব্যবসায়ীরা। রবিবার জাতীয় রাজস্ব বোর্ডের এনবিআর শীর্ষ কর্মকর্তাদের সঙ্গে বৈঠকে এ বিষয়ে ইতিবাচক বার্তা আসার পরিপ্রেক্ষিতে এ সিদ্ধান্ত নেয়া হয়েছে। বৈঠক সূত্রে এ তথ্য জানা গেছে। এনবিআরের সিনিয়র সদস্য ফরিদ উদ্দিনের সভাপতিত্বে অনুষ্ঠিত ওই বৈঠকে ব্যবসায়ী ঐক্য ফোরামের সভাপতি আব্দুস সালাম সাধারণ সম্পাদক আবু মোতালেব দোকান মালিক সমিতির সাবেক সভাপতি ও এফবিসিসিআইয়ের সাবেক সহসভাপতি হেলাল উদ্দিনসহ ব্যবসায়ী নেতৃবৃন্দ উপস্থিত ছিলেন।  যোগাযোগ করা হলে ব্যবসায়ী ঐক্য ফোরামের সাধারণ সম্পাদক আবু মোতালেব ইত্তেফাককে বলেন আমাদের দাবির বিষয়ে এনবিআরের কাছ থেকে ইতিবাচক বার্তা পেয়েছি। শিগগিরই এনবিআর আমাদের এ সিদ্ধান্ত জানাবে। ওই সিদ্ধান্তের আলোকে আমরা পরবর্তী কর্মসূচির ঘোষণা দেব। এ কারণে আগামী পহেলা ডিসেম্বর পর্যন্ত আন্দোলন কর্মসূচি স্থগিত করা হয়েছে। আশা করছি এ সময়ের মধ্যে ইতিবাচক সমাধান পাওয়া যাবে।  চলতি অর্থ বছর ক্ষুদ্র ব্যবসায়ীদের প্যাকেজ ভ্যাট দ্বিগুণ করা হয়েছে। স্বল্প দামের রুটি বিস্কুট স্যান্ডেল গামছা জাতীয় পণ্যের উপরও ভ্যাট আরোপ করা হয়েছে। ভ্যাটের হার ও আওতা বেড়েছে ব্যাপক হারে। ব্যবসায়ীরা এর প্রতিবাদে আন্দোলন করে আসছেন। তাদের দাবি প্যাকেজ ভ্যাট ১৪ হাজার টাকার উপর ২০ শতাংশ বাড়ানো হোক। সেই সঙ্গে প্যাকেজ ভ্যাট ব্যবস্থাকে নতুন ভ্যাট আইনে স্থায়ী করা হোক। এছাড়া ৩০ লাখ টাকা থেকে ৮০ লাখ টাকা বার্ষিক বিক্রির টার্নওভার ক্ষেত্রে ৩ শতাংশ হারে ভ্যাট আদায়েরও বিপক্ষে ব্যবসায়ীরা। টার্নওভার সীমা ৮০ লাখ টাকা থেকে বাড়িয়ে ৫ কোটি টাকা পর্যন্ত করার দাবি তাদের। এর বাইরে নতুন ভ্যাট আইনে ভ্যাটের হার নিয়েও ব্যবসায়ীদের আপত্তি রয়েছে। ইস্যুটি নিয়ে নানামুখী দেনদরবারেও কোনো সুরাহা না হওয়ায় গত ১ নভেম্বর ঢাকা মাহানগরীতে এক দিন ধর্মঘট পালন করেন তারা। এর পর ২০ নভেম্বরের মধ্যে সমাধানের জন্য সরকারকে সময়সীমা বেঁধে দেন। উদ্ভূত পরিস্থিতির মধ্যে বাংলাদেশ দোকান মালিক সমিতিও কাঁচাবাজারসহ সব ধরনের ব্যবসা প্রতিষ্ঠান বন্ধ রাখার হুমকি দিয়েছে। এ পরিস্থিতিতে অর্থমন্ত্রী সম্প্রতি এনবিআর চেয়ারম্যানকে ভ্যাট সংক্রান্ত ইস্যুটি নমনীয়ভাবে মোকাবেলার নির্দেশনা দিয়েছেন বলে সংশ্লিষ্ট সূত্র জানিয়েছে। এরই মধ্যে বেশ কয়েক দফা ব্যবসায়ীদের সঙ্গে বৈঠকও হয়েছে।