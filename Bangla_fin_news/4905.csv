Serial,Title,Date,Author,News
4905,মার্জিন ঋণ ও সুদ মওকুফের কর থেকে অব্যাহতি,2016-09-01,ইত্তেফাক রিপোর্ট,পুঁজিবাজারে বিনিয়োগকারীদের মার্জিন ঋণ ও ঋণের সুদ মওকুফজনিত প্রাপ্ত সুবিধার উপর বিনেয়াগকারীদের কর থেকে অব্যাহতি দিয়েছে জাতীয় রাজস্ব বোর্ড এনবিআর। ট্রেকহোল্ডার বা সিকিউরিটিজ হাউজ যদি এ সুদ মওকুফ করে তাহলেই বিনিয়োগকারীদের মওকুফজনিত সুবিধার ওপর কোনো কর দিতে হবে না। তবে ১০ লাখ টাকা পর্যন্ত মওকুফ করলেই এ সুবিধা পাওয়া যাবে। গত ২৯ আগস্ট এ বিষয়ক একটি পরিপত্র জারি করেছে এনবিআর।  এনবিআরের কর পরিপত্রে বলা হয়েছে পুঁজিবাজারে বিনিয়োগকারীদের মার্জিন ঋণ ও সুদ মওকুফজনিত প্রাপ্ত সুবিধার করযোগ্যতা সংক্রান্ত উপধারা সংশোধন করা হয়েছে। নতুন বিধান মোতাবেক পুঁজিবাজারে কোন ব্যক্তি বিনিয়োগকারী কর্তৃক কোন শেয়ার ডিবেঞ্চার মিউচুয়াল ফান্ড অথবা অন্য কোন সিকিউরিটিজে বিনিয়োগে গৃহীত মার্জিন ঋণ ও ঋণের সুদ ট্রেকহোল্ডার মওকুফ করলে মওকুফজনিত সুবিধার মোট অংক ১০ লাখ টাকা পর্যন্ত করযোগ্যতার আওতা বহির্ভূত রাখা হয়েছে। তবে মওকুফজনিত মোট সুবিধা ১০ লাখ টাকার অধিক হলে ১০ লাখ টাকার অতিরিক্ত অংকের জন্য কর দিতে হবে।