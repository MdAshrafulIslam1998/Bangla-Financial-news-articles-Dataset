Serial,Title,Date,Author,News
4228,পণ্যমূল্যে কারসাজি করে পার পাবে না কেউ  বাণিজ্যমন্ত্রী,2017-04-29,ইত্তেফাক রিপোর্ট,রমজানকে সামনে রেখে পণ্যমূল্য নিয়ে কারসাজি করলে কেউ পার পাবে না বলে হুঁশিয়ার করেছেন বাণিজ্যমন্ত্রী তোফায়েল আহমেদ। তিনি বলেন মিল মালিক বা আমদানিকারক যেই হোক বিনা কারণে রমজানে পণ্যমূল্য বাড়ালে তাকে ছাড় দেওয়া হবে না। যদিও ব্যবসায়ীরা কারসাজি করবে না বলে ব্যক্তিগতভাবে তিনি মনে করেন।  শনিবার শাহজালাল ইসলামী ব্যাংকের শিক্ষাবৃত্তি প্রদান অনুষ্ঠান শেষে সাংবাদিকদের প্রশ্নের জবাবে তিনি একথা বলেন। রাজধানীর অফিসার্স ক্লাবে অস্বচ্ছল পরিবারের ৫০০ জন মেধাবী শিক্ষার্থীকে বৃত্তি দেয় ব্যাংকটি।  সাম্প্রতি সময়ে পণ্যমূল্য বৃদ্ধির বিষয়ে সাংবাদিকদের প্রশ্নের জবাবে তোফায়েল আহমেদ বলেন ৮০ টাকা দরের ডলার এখন ৮২ টাকায় উঠেছে। এ কারণে সাময়িকভাবে পণ্যমূল্য বাড়তে পারে। তবে এ পরিস্থিতি বেশি দিন থাকবে না। অপর এক প্রশ্নের জবাবে তিনি বলেন ব্যবসায়ীদের সঙ্গে তার ও বর্তমান সরকারের সুসম্পর্ক রয়েছে। ফলে হুট করে কেউ পণ্যের দাম বাড়াবে না বলে তার বিশ্বাস।  এর আগে বৃত্তি প্রদান অনুষ্ঠানে তিনি বলেন অর্থনৈতিকভাবে দেশ দ্রুত এগিয়ে যাচ্ছে। একটি সময় যারা বাংলাদেশকে দরিদ্রের মডেল বলতো এখন তারাই উন্নয়নের মডেল বলছে। রপ্তানি আয় ও বৈদেশিক মুদ্রার রিজার্ভ বাড়ছে। ২০২১ সালের দেশ মধ্যম আয় ও ৪১ সালের মধ্যে উন্নত দেশ হবে বাংলাদেশ। এ লক্ষ্যে ২১ সালের মধ্যে শুধু তৈরি পোশাক থেকে ৫০ মিলিয়ন ডলার রপ্তানি আয়ের লক্ষ্য নির্ধারণ করা হয়েছে। হানাহানি না হলে এবং সুষ্ঠু পরিবেশ বজায় থাকলে দেশ কোথায় যাবে চিন্তা করা যায় না।