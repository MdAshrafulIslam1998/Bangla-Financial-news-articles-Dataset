Serial,Title,Date,Author,News
5373,জিএসপি না হওয়া পর্যন্ত টিকফা কার্যকর হবে না  তোফায়েল,2016-02-03,অনলাইন ডেস্ক,বাণিজ্যমন্ত্রী তোফায়েল আহমেদ বলেছেন জিএসপি সুবিধা ফিরে পাওয়ার জন্য যুক্তরাষ্ট্রের ১৬টি শর্তের সবগুলোই পূরণ করা হয়েছে। তারপরেও যুক্তরাষ্ট্রের কাছ থেকে জিএসপি সুবিধা ফিরে না পাওয়া পর্যন্ত টিকফা চুক্তি কার্যকর হবে না।তিনি আজ সংসদে সরকারি দলের সদস্য এ কে এম শামীম ওসমানের সম্পূরক প্রশ্নের জবাবে এ কথা বলেন।  বাণিজ্যমন্ত্রী বলেন রানাপ্লাজা ধসের পর যুক্তরাষ্ট্র হঠাৎ জিএসপি সুবিধা বন্ধ করে দেয়। তারা আমাদের শ্রমমান নিয়ে যে প্রশ্ন তোলে বা ১৬টি শর্ত আরোপ করে তার সবগুলোই তৈরি পোশাক নিয়ে কিন্তু তৈরি পোশাক প্রবেশের ক্ষেত্রে যুক্তরাষ্ট্র কোন সুবিধা দেয় না। ১৬টি শর্ত সম্পূর্ণভাবে আমরা পূরণ করেছি এটা তারাও স্বীকার করে আর শুধু বলে অনেক উন্নয়ন হয়েছে আরও উন্নয়ন হওয়া প্রয়োজন।  এ বিষয়ে তোফায়েল আহমেদ আরও বলেন আমরা যা যা করার করেছি আর কী করবো শর্ত পূরণের পরেও যদি জিএসপি সুবিধা না পাই তাহলে সেটা রাজনৈতিক কারণ ছাড়া আর কী হতে পারে খবর  বাসস।