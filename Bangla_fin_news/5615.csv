Serial,Title,Date,Author,News
5615,টানা দরপতনে হতাশ বিনিয়োগকারীরা,2015-11-01,ইত্তেফাক রিপোর্ট,পুঁজিবাজারে টানা দরপতনের ফলে শেয়ার বিনিয়োগকারীরা হতাশ হয়ে পড়েছেন। রবিবার ঢাকা স্টক এক্সচেঞ্জে ডিএসই সার্বিক মূল্য সূচক প্রায় ৫০ পয়েন্ট কমে গেছে। এ নিয়ে টানা পাঁচ কর্মদিবস ডিএসইর সূচক কমল। এতে ডিএসইএক্স প্রায় ১৪০ পয়েন্ট কমে গেছে। সূচক কমার পাশাপাশি লেনদেন নেমে এসেছে আড়াই শ কোটি টাকায়।  বাজারে টানা দরপতনের কারণ সম্পর্কে জানতে চাইলে একাধিক সম্পদ ব্যবস্থাপনা প্রতিষ্ঠানের ঊর্ধ্বতন কর্মকর্তারা জানিয়েছেনচলতি বছরের আগস্টে পুঁজিবাজারে ব্যাংকের বিনিয়োগের পরিমাণ দাঁড়িয়েছে ২৩ হাজার ৮০০ কোটি টাকায়।  সংশোধিত ব্যাংক কোম্পানি আইন অনুযায়ী ২০১৬ সালের ২১ জুলাইয়ের মধ্যে এ বিনিয়োগ ১৮ হাজার কোটি টাকায় নামিয়ে আনতে হবে। এতে প্রতি মাসে ব্যাংকগুলোকে প্রায় ৭২৫ কোটি টাকার শেয়ার বিক্রি করতে হবে। যা বাজারে বড় ধরনের নেতিবাচক প্রভাব ফেলতে পারে। এ অবস্থায় ব্যাংকের বিনিয়োগ সমন্বয়ের সময় বাড়ানো প্রয়োজন। এ ব্যাপারে বাংলাদেশ সিকিউরিটিজ অ্যান্ড এক্সচেঞ্জ কমিশনের বিএসইসি পক্ষ থেকে পদক্ষেপ নেয়া হলেও বাংলাদেশ ব্যাংকের এ ব্যাপারে সায় নেই। তারা জানিয়েছে ব্যাংকের বিনিয়োগ সমন্বয়ের সীমা বাড়াতে হলে ব্যাংক কোম্পানি আইন সংশোধন করতে হবে। এ ব্যাপারে কেন্দ্রীয় ব্যাংকের কিছু করার নেই।  এ দিকে ব্যাংকের বিনিয়োগ কমানোর ফলে বাজারে নেতিবাচক প্রভাব পড়তে পারে এমন আশংকায় বিনিয়োগকারীরা তাদের বিনিয়োগ সংকুচিত করছেন বলে মনে করেন বিশ্লেষকরা।  রবিবার শেয়ার বিনিয়োগকারীদের সঙ্গে কথা বলে জানা গেছে সাম্প্রতিক সময়ে টানা দরপতনের ফলে বিনিয়োগকৃত শেয়ারের মূল্য ব্যাপকভাবে কমতে শুরু করেছে। এভাবে চলতে থাকলে পুনরায় বড় ধরনের ক্ষতির মুখে পড়তে হবে। এমনিতেই টানা দরপতনের ফলে শেয়ার মূল্য অনেক কমে যাওয়ায় বিনিয়োগকারীরা খুব হতাশ।  তারা বলছেন গত প্রায় পাঁচ বছর ধরে দফায় দফায় শেয়ারের দর কমে ক্ষতিগ্রস্ত হতে হয়েছে। মাঝে কয়েক দিন শেয়ারের দাম বাড়লেও সে ধারা বেশি দিন থাকে না। এতে হতাশ হওয়া ছাড়া উপায় নেই।