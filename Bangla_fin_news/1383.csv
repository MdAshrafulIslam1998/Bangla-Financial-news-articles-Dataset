Serial,Title,Date,Author,News
1383,দাম কমলো ভোজ্য তেলের,2021-05-03,ইত্তেফাক অনলাইন ডেস্ক,ভোজ্য তেলের দাম প্রতি লিটারে ৩টাকা কমানো হয়েছে।ঈদুল ফিতর উপলক্ষে বাণিজ্য মন্ত্রণালয়ের অনুরোধেবাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশনএ দাম কমায়।সে অনুযায়ী বাজারে বোতলজাত সয়াবিন তেলের দাম প্রতি লিটারের ৩ টাকা কমে হবে ১৪১ টাকা।সোমবার ৩ মে এক সংবাদ বিজ্ঞপ্তিতে এ তথ্য জানানো হয় সংগঠনটির পক্ষ থেকে।বিজ্ঞপ্তিতে বলা হয় বর্তমান প্রেক্ষাপট বিবেচনায় রোজা এবং করোনার এই সংকটে ভোক্তা সাধারণের ক্রয়ক্ষমতা বিবেচনায় অ্যাসোসিয়েশন বাণিজ্য মন্ত্রণালয়ে অনুরোধে ঈদ পর্যন্ত ভোজ্য তেলের দাম লিটারে ৩ টাকা কমানোর সিদ্ধান্ত নিয়েছে।  বাজারে ভোজ্যতেলের দাম আগেই লিটারে ৫ টাকা বাড়িয়ে দিয়েছিলেন ব্যবসায়ীরা। গত ২৫ এপ্রিল থেকে কোম্পানিগুলো ভোজ্যতেলের এ মূল্যবৃদ্ধি করে। বাজারে মূল্যবৃদ্ধির এক সপ্তাহ পর এসে বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশন বলছে ৫ টাকা নয় লিটারে দাম বাড়ানো যাবে ২ টাকা। অ্যাসোসিয়েশনের এ সিদ্ধান্ত কার্যকর হলে বাজারে প্রতি লিটার ভোজ্যতেলের দাম ৩ টাকা করে কমবে।ইত্তেফাকএএএম