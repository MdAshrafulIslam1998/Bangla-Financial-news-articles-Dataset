Serial,Title,Date,Author,News
5341,এটিএমে ১ মাসের মধ্যে ‘অ্যান্টি স্কিমিং ডিভাইস’ বসানোর নির্দেশ,2016-02-15,ইত্তেফাক রিপোর্ট,ব্যাংকের প্রতিটি এটিএম বুথে জালিয়াতি প্রতিরোধের ব্যবস্থা বাধ্যতামূলক করাসহ ছয় দফা নির্দেশনা জারি করেছে কেন্দ্রীয় ব্যাংক। সোমবার কেন্দ্রীয় ব্যাংকের পেমেন্ট সিস্টেমস বিভাগ এই সংক্রান্ত একটি বিজ্ঞপ্তি জারি করেছে।    বিজ্ঞতিতে বলা হয়েছে জালিয়াতি রোধে ও লেনদেন ঝুঁকিমুক্ত করতে সব এটিএম বুথে এক মাসের মধ্যে অ্যান্টি স্কিমিং ও পিন শিল্ড ডিভাইস বসাতে হবে। নতুন কোনো বুথ খুলতে গেলেও তাতে অবশ্যই এসব ব্যবস্থা রাখতে হবে।    বিজ্ঞপ্তিতে আরো বলা হয়েছে আগের নির্দেশনা অনুযায়ী প্রতিটি বুথে বসানো ক্লোজড সার্কিট ক্যামেরার ফুটেজ নিয়মিত পর্যবেক্ষণের পাশাপাশি অ্যান্টি স্কিমিং ডিভাইস বসানো হলে এই জালিয়াতি প্রতিরোধ করা যেত।