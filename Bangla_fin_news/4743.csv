Serial,Title,Date,Author,News
4743,প্রবৃদ্ধি আরো বাড়বে অর্থমন্ত্রী,2016-10-25,ইত্তেফাক রিপোর্ট,চলতি ২০১৬১৭ অর্থবছর জিডিপি প্রবৃদ্ধির লক্ষ্য নির্ধারণ করা হয়েছে ৭ দশমিক ২ শতাংশ। অর্থমন্ত্রী আবুল মাল আবদুল মুহিত বলেছেন আমরা আশা করছি এটা আরো বেড়ে ৭ দশমিক ৩ শতাংশ হবে। বাংলাদেশ পরিসংখ্যান ব্যুরো বিবিএস মঙ্গলবার ২০১৫১৬ অর্থবছরের জিডিপি প্রবৃদ্ধির চূড়ান্ত তথ্য প্রকাশ করেছে। যেখানে উল্লেখ করা হয়েছে ২০১৫১৬ অর্থবছরে ৭ দশমিক ১১ ভাগ প্রবৃদ্ধি অর্জিত হয়েছে। এ বিষয়ে মন্তব্য জানতে চাইলে অর্থমন্ত্রী বলেন দেশের মানুষ এখন আর কোনো ধরনের ধ্বংসাত্মক কর্মকাণ্ড সমর্থন করে না। এখন আর হরতাল হয় না। দেশের সাধারণ মানুষই তাদের প্রতিহত করে। আর এ কারণেই দেশের অর্থনীতি এগিয়ে যাচ্ছে। বার্ষিক উন্নয়ন কর্মসূচী এডিপি বাস্তবায়ন গত অর্থবছরের তুলনায় বেড়েছে। প্রতিটি মন্ত্রণালয় তাদের লক্ষ্যমাত্রা অর্জনে সচেষ্ট রয়েছে। আশা করছি তারা লক্ষ্যমাত্রা অর্জন করতে সক্ষম হবে। এরপরও কিছু কিছু ক্ষেত্রে সংস্কারে প্রয়োজন রয়েছে। বিশেষ করে আমাদের আইনশৃংখলার ক্ষেত্রে পরিবর্তন আনতে হবে। সরকারের সদিচ্ছা থাকলেও নানা প্রতিকূতার কারনে অনেক কিছু সম্ভব হয়না। দেশের বিপুল জনগোষ্ঠি। বিশ্বে এমন অনেক দেশ রয়েছে যেগুলো আমাদের অনেক জেলার চেয়ে ছোট।  মঙ্গলবার সচিবালয়ে সদ্যসমাপ্ত বাংলাদেশ আওয়ামী লীগের ২০তম জাতীয় সম্মেলনে যোগদানের জন্য বিশ্বের বিভিন্ন দেশ থেকে আগত নেতাদের সাথে সাক্ষাত্কালে অর্থমন্ত্রী এসব কথা বলেন। অনুষ্ঠানে জাতিসংঘে বাংলাদেশের সাবেক স্থায়ী প্রতিনিধি ড.এম এ মোমেন ইউরোপীয় আওয়ামী লীগের সভাপতি অনিল দাস গুপ্ত যুক্তরাজ্য আওয়ামী লীগের সভাপতি সুলতান মাহমুদ শরীফ সাধারন সম্পাদক সৈয়দ ফায়জুর রহমান ফারুক ফ্রান্স আওয়ামী লীগের সভাপতি মুসলিম উদ্দিন খান লিটন বেলজিয়াম আওয়ামী লীগ সভাপতি বজলুল রশীদ বুলু সুইডেন আওয়ামী লীগের সহসভাপতি আতোয়ার রহমান সর্ব ইউরোপীয় বঙ্গবন্ধু আইনজীবী পরিষদের সাধারন সম্পাদক ব্যারিস্টার এম. আশরাফুল ইসলাম প্রমূখ আলোচনায় অংশ নেন।  প্রবাসীদের পাঠানো রেমিটেন্স সরকারের কনফিডেন্স বাড়িয়েছে উল্লেখ করে অর্থমন্ত্রী বলেন প্রবাসীদের পাঠানো রেমিটেন্সের জন্য আমাদের কনফিডেন্স বেড়েছে। এখন পদ্মাসেতুসহ অনেক বড় বড় প্রকল্প নিজস্ব অর্থায়নে বাস্তবায়ন করার সাহস পাচ্ছি। আমারা এতদিন সহজ ঋণে ছোট ছোট ঋন নিতাম। এখন আমরা বড় ঋণ নেয়ার সাহস অর্জন করেছি। এ ধারাবাহিকতা অব্যাহত থাকলে ২০২১ সালের মধ্যে বাংলাদেশ মধ্যম আয়ের দেশ হিসেবে পরিচিতি লাভ করবে।  ইত্তেফাকএএম।