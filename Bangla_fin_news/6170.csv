Serial,Title,Date,Author,News
6170,১০ টাকার অ্যাকাউন্ট গতিশীল করার আহ্বান,2015-06-21,ইত্তেফাক রিপোর্ট,বাংলাদেশ ব্যাংকের ২০০ কোটি টাকার ঘূর্ণায়মান পুনঃ অর্থায়ন তহবিল রয়েছে। নিয়ামানুযায়ী এ স্কিমের ঋণের আবেদনকারীকে কমপক্ষে ১০ টাকার অ্যাকাউন্ট থাকতে হবে। কিন্তু বিভিন্ন পেশার লোকদের এ অ্যাকউন্ট না থাকায় এ স্কিমের ঋণ বিতরণ হচ্ছে না। তাই ১০ টাকার অ্যাকাউন্ট খোলার কাজ গতিশীল করার প্রয়োজনীয় উদ্যোগ নিতে এবং আশু ব্যবস্থা নিতে দেশের তফসিলি ব্যাংকগুলোকে পরামর্শ দিয়েছে কেন্দ্রীয় ব্যাংক। এ বিষয়ে রবিবার একটি প্রজ্ঞাপন জারি করে দেশের কার্যরত সব তফসিলি ব্যাংকে পাঠিয়েছে কেন্দ্রীয় ব্যাংক।  প্রজ্ঞাপনে বলা হয়েছেপুনঃ অর্থায়ন তহবিল স্কিমের আওতায় ঋণসুবিধা গ্রহণের জন্য আবেদনকারীর আবশ্যিকভাবে ন্যূনতম ১০ টাকার হিসাব থাকতে হবে। কিন্তু বিভিন্ন পেশার লোকদের জন্য ১০ টাকার হিসাব খোলার বিষয়ে কোনো কোনো ব্যাংকের কম আগ্রহ লক্ষ্য করা যাচ্ছে। এ কারণে ২০০ কোটি টাকার পুনঃ অর্থায়ন তহবিল থেকে ঋণ বিতরণ বিঘ্নিত হচ্ছে। এ মতাবস্থায় প্রজ্ঞাপনের নির্দেশনা যথাযথভাবে অনুসরণপূর্বক ব্যাংকসমূহকে ১০ টাকার হিসাব খোলার কাজ গতিশীল করতে প্রয়োজনীয় উদ্যোগ ও আশু ব্যবস্থা গ্রহণের পরামর্শ দেয়া হলো।  প্রসঙ্গত কৃষক মুক্তিযোদ্ধা অতি দরিদ্র মহিলা দুঃস্থ ছিন্নমূল ও কর্মজীবী শিশু এমনকি ভিক্ষুকরাও যাতে ১০ টাকায় অ্যাকউন্ট খুলতে পারে সে জন্য ব্যাংকগুলোকে নির্দেশনা দিয়েছে বাংলাদেশ ব্যাংক। একইভাবে স্কুল পর্যায়েও শিক্ষার্থীরাও এ সুযোগ পায় কেন্দ্রীয় ব্যাংক সে ব্যবস্থা করেছে। অন্যান্য অ্যাকাউন্টের মতো এ সব অ্যাকাউন্টের জন্য ন্যূনতম কোনো স্থিতি রাখার প্রয়োজন নেই। বাড়তি কোনো চার্জও আরোপ করা হয় না। ১০ টাকার এ অ্যাকাউন্টধারীদের মধ্যে সবচেয়ে বেশি অ্যাকাউন্ট রয়েছে কৃষকদের।