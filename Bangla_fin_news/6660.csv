Serial,Title,Date,Author,News
6660,হঠাত্ করে বেড়েছে সন্দেহজনক লেনদেন,2015-02-22,ইত্তেফাক রিপোর্ট,হঠাত্ করে দেশে সন্দেহজনক লেনদেনের পরিমাণ বেড়ে গেছে। গত ডিসেম্বর থেকে জানুয়ারি পর্যন্ত ব্যাংক ও আর্থিক প্রতিষ্ঠানগুলোতে সন্দেহজনক লেনদেনের পরিমাণ তিন শতাধিক। মানিলন্ডারিং চোরাচালান সন্ত্রাসে অর্থায়ন ও অন্যান্য আর্থিক অপরাধ দমনের লক্ষে গঠিত টাস্কফোর্সের বৈঠক রবিবার বাংলাদেশ ব্যাংকে অনুষ্ঠিত হয়েছে। বৈঠকে টাস্কফোর্সের অন্যান্য সদস্য বিভিন্ন মন্ত্রণালয় ও আইন শৃঙ্খলা রক্ষাকারী বাহিনীর প্রতিনিধি জাতীয় রাজস্ব বোর্ড এনবিআর পুঁজিবাজার নিয়ন্ত্রক সংস্থাবাংলাদেশ সিকিউরিটিজ অ্যান্ড একচেঞ্জ কমিশন বিএসইসি দুর্নীতি দমন কমিশন দুদক বিভিন্ন বাণিজ্যিক ব্যাংক ও আর্থিক প্রতিষ্ঠানের প্রতিনিধিরা উপস্থিত ছিলেন। টাস্কফোর্সের প্রধান বাংলাদেশ ব্যাংক হওয়ায় বৈঠকে সভাপতিত্ব করেন বাংলাদেশ ব্যাংকের ডেপুটি গভর্নর আবু হেনা মোহা. রাজি হাসান। বৈঠকে জানানো হয় গত ডিসেম্বরজানুয়ারি সময়ে ৩০০টিরও বেশি সন্দেহজনক লেনদেনের রিপোর্ট এসটিআর করেছে ব্যাংক ও আর্থিক প্রতিষ্ঠানগুলো। যা অন্যান্য সময়ের তুলনায় অনেক বেশি। বাংলাদেশ ব্যাংকের আর্থিক গোয়েন্দা ইউনিটের বিএফআইইউ বার্ষিক প্রতিবেদন অনুযায়ী গত ২০১৩১৪ অর্থবছরে এসটিআর সংখ্যা ৬১৯টি। সে হিসাবে প্রতি দুই মাসে এসটিআর সংখ্যা ১০৩টি। চলমান রাজনৈতিক সহিংসতার মধ্যে সন্ত্রাসী কর্মকান্ডে অর্থায়ন বন্ধে ব্যাংক ও আর্থিক প্রতিষ্ঠানগুলোকে আরও সতর্ক থাকার কথা বলা হয়েছে ওই বৈঠকে।