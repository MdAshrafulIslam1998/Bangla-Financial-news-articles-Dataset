Serial,Title,Date,Author,News
1126,ঈদের আগে স্বাভাবিক লেনদেনে ফিরছে ব্যাংক,2021-07-14,ইত্তেফাক রিপোর্ট,কোরবানি ঈদ ও পশুর হাট বিবেচনায় নিয়ে চলমান শাটডাউন শিথিল করা নিয়ে সরকারের সিদ্ধান্তের পর লেনদেনের স্বাভাবিক সময়ে ফিরছে ব্যাংক। ঈদের আগে তিন দিন লেনদেন চলবে সকাল ১০টা থেকে বিকাল ৪টা পর্যন্ত।এ বিষয়ে গতকাল মঙ্গলবার বাংলাদেশ ব্যাংকের অফ সাইট সুপারভিশন বিভাগ থেকে এ সংক্রান্ত প্রজ্ঞাপন জারি করে সব তপশিলি ব্যাংকের ব্যবস্থাপনা পরিচালক ও প্রধান নির্বাহীর কাছে পাঠানো হয়েছে।বাংলাদেশ ব্যাংকের প্রজ্ঞাপনে বলা হয়েছে ১৫ থেকে ২২ জুলাই লকডাউন শিথিল করায় ঈদের আগে ১৫ ১৮ ও ১৯ জুলাই ব্যাংক লেনদেন ১০টা থেকে ৪টা পর্যন্ত। আর খোলা থাকবে ৬টা পর্যন্ত। ১ জুলাই থেকে শাটডাউন শুরু হওয়ার পর ব্যাংকে লেনদেন চলে সকাল ১০টা থেকে দুপুর দেড়টা পর্যন্ত। পরে বিধিনিষেধ আরো এক সপ্তাহ বাড়লে ব্যাংকের লেনদেনের সময়সীমা এক ঘণ্টা বাড়িয়ে আড়াইটা পর্যন্ত করে বাংলাদেশ ব্যাংক।  প্রজ্ঞাপনে ঈদের পর বিধিনিষেধে ব্যাংক লেনদেনের বিষয়েও নির্দেশনা দেওয়া হয়েছে। যেখানে বলা হয় কোভিড১৯ সংক্রমণ পরিস্থিতি বিবেচনায় ২৫ জুলাই থেকে ৫ আগস্ট পর্যন্ত সাপ্তাহিক ছুটির দিন ছাড়া বিধিনিষেধ চলাকালে সকাল ১০টা থেকে দুপুর দেড়টা পর্যন্ত ব্যাংক লেনদেন চলবে। লেনদেন পরবর্তী আনুষাঙ্গিক কার্যক্রম চলবে বিকাল ৩টা পর্যন্ত।ব্যাংকের কর্মকর্তা বা কর্মচারীদের স্ব স্ব অফিসে যাতায়াতের জন্য সংশ্লিষ্ট ব্যাংক কর্তৃক প্রয়োজনীয় ব্যবস্থা গ্রহণ করবে। ব্যাংক কর্মকর্তা বা কর্মচারীদের চলাচলের সময় স্ব স্ব প্রতিষ্ঠান কর্তৃক প্রদত্ত পরিচয়পত্র বহন করতে হবে। ব্যাংক লেনদেনের নতুন সময়সূচি ঘোষণা ....বিধিনিষেধ চলাকালে গ্রাহকদের হিসাবে নগদ বা চেকের মাধ্যমে অর্থ জমা ও উত্তোলন ডিমান্ড ড্রাফট বা পেঅর্ডার ইস্যু ও জমা গ্রহণ বৈদেশিক রেমিট্যান্সের অর্থ পরিশোধ সরকারের বিভিন্ন সামাজিক কার্যক্রমের আওতায় প্রদত্ত ভাতা বা অনুদান বিতরণ একই ব্যাংকের খোলা রাখা বিভিন্ন শাখা ও একই শাখার বিভিন্ন হিসাবের মধ্যে অর্থ স্থানান্তর ট্রেজারি চালান গ্রহণ অনলাইন সুবিধা সম্বলিত ব্যাংকের সব গ্রাহকের এবং উক্ত সুবিধা বহির্ভূত ব্যাংকের খোলা রাখা শাখার গ্রাহকদের বাংলাদেশ ব্যাংক কর্তৃক চালু রাখা বিভিন্ন পেমেন্ট সিস্টেমস্ বা ক্লিয়ারিং ব্যবস্থার আওতাধীন অন্যান্য লেনদেন সুবিধা প্রদান এবং জরুরি বৈদেশিক লেনদেন সংক্রান্ত কার্যাবলী চালু থাকবে।  প্রজ্ঞাপনে বলা হয় কার্ডের মাধ্যমে লেনদেন ও ইন্টারনেট ব্যাংকিং সেবা সার্বক্ষণিক চালু রাখতে হবে। এ সময়ে এটিএম বুথগুলোতে পর্যাপ্ত নোট সরবরাহসহ সার্বক্ষণিক চালু রাখতে হবে বলে সার্কুলারে নির্দেশ দেওয়া হয়েছে। সমুদ্র স্থল বা বিমান বন্দর এলাকায় পোর্ট ও কাস্টমস এলাকা অবস্থিত ব্যাংকের শাখা বা উপশাখা বা বুথসমূহ সার্বক্ষণিক খোলা থাকবে।এদিকে কর্মীদের বেতনবোনাস দেওয়ার সুবিধার্থে পোশাকশিল্প এলাকায় ১৭ জুলাই শনিবার ও ২০ জুলাই মঙ্গলবার ব্যাংকের শাখাগুলো খোলা থাকবে বলে প্রজ্ঞাপনে উল্লেখ করা হয়েছে। তবে পূর্ণদিবস নয় ব্যাংক খোলা থাকবে সীমিত পরিসরে। অর্থ্যাত্ ঐ দুই দিন সংশ্লিষ্ট শাখাগুলোতে সকাল ১০টা থেকে বেলা ২টা পর্যন্ত লেনদেন চলবে। আর ব্যাংক খোলা থাকবে বিকাল সাড়ে ৩টা পর্যন্ত।ইত্তেফাকএএএম