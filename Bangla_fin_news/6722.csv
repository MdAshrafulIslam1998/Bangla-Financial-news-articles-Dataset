Serial,Title,Date,Author,News
6722,১ মাস পর ডিএসইর লেনদেন ৩০০ কোটি টাকা ছাড়াল,2015-02-11,ইত্তেফাক রিপোর্ট,প্রায় এক মাস পর ঢাকা স্টক এক্সচেঞ্জে ডিএসই লেনদেনের পরিমাণ ৩০০ কোটি টাকা ছাড়াল। ১৮ কার্যদিবস পর বুধবার ডিএসইতে লেনদেন হয়েছে ৩৪৬ কোটি টাকার। এ দিকে লেনদেন বাড়ার পাশাপাশি ডিএসইর সূচকও বেড়েছে। টানা সাত কার্যদিবস ধরে ডিএসইর সার্বিক মূল্যসূচক ঊর্ধ্বমুখী প্রবণতায় রয়েছে। তথ্যে দেখা গেছেবুধবার ডিএসইর ব্রড ইনডেক্স ডিএসইএক্স ২৩ পয়েন্ট বেড়ে ৪ হাজার ৮১০ পয়েন্টে দাঁড়িয়েছে। আর ডিএস৩০ মূল্যসূচক ১৬ পয়েন্ট বেড়ে ১ হাজার ৮০৪ পয়েন্টে দাঁড়িয়েছে। ডিএসইতে মোট লেনদেন হয়েছে ৩৪৬ কোটি ৯ লাখ টাকার। যা আগের দিনের চেয়ে ৪৬ কোটি ৬৮ লাখ টাকা বেশি। লেনদেনকৃত ৩০৯টি কোম্পানির মধ্যে দাম বেড়েছে ১৫৩টির কমেছে ১০৭টির এবং অপরিবর্তিত রয়েছে ৪৯টি কোম্পানির শেয়ারের। অপর দিকে চট্টগ্রাম স্টক এক্সচেঞ্জের সিএসই সার্বিক মূল্যসূচক আগের দিনের চেয়ে ৬৭ পয়েন্ট বেড়ে ১৪ হাজার ৭৩০ পয়েন্টে দাঁড়িয়েছে। লেনদেন হয়েছে ৪১ কোটি ৩৩ লাখ টাকার। যা আগের দিনের তুলনায় ১৫ কোটি টাকা বেশি। লেনদেনকৃত ২৩৩টি কোম্পানির মধ্যে দাম বেড়েছে ১০৭টির কমেছে ৯৬টির এবং অপরিবর্তিত রয়েছে ৩০টি কোম্পানির শেয়ারের। এ দিকে বুধবার বাজারে লেনদেন ও দরবৃদ্ধির শীর্ষে উঠে এসেছে বিবিধ খাতের বেক্সিমকো লিমিটেড। শেয়ারটির দর বেড়েছে ৩ টাকা ১০ পয়সা বা ৯ দশমিক ৭৮ শতাংশ। এ কোম্পানির ৪৯ লাখ ৪৪ হাজার ৫৬২টি শেয়ার লেনদেন হয়। যার বাজারমূল্য ছিল ১৬ কোটি ৬৫ লাখ ৩৯ হাজার টাকা। আইডিএলসির দৈনন্দিন বাজার বিশ্লেষণে বলা হয়েছে রাজনৈতিক অচলাবস্থার কোনো সমাধান না হলেও বাজার কয়েক দিন ধরে ঊর্ধ্বমুখী হচ্ছে। অনেক কোম্পানির লভ্যাংশ ঘোষণার সময় হওয়াতে বিনিয়োগকারীদের মধ্যে নতুন ফান্ড বিনিয়োগ করার প্রবণতা দেখা যাচ্ছে। এ জন্য লেনদেন ও সূচক বাড়ছে।