Serial,Title,Date,Author,News
2516,জাতীয় ভ্যাট দিবস মঙ্গলবার,2019-12-09,অনলাইন ডেস্ক,জাতীয় ভ্যাট দিবস আগামীকাল মঙ্গলবার। এবারের ভ্যাট দিবসের শ্লোগান হচ্ছে ভ্যাট দিচ্ছে জনগণ দেশের হচ্ছে উন্নয়ন। ঢাকাসহ সকল বিভাগীয় শহরে ভ্যাট দিবস ও ভ্যাট সপ্তাহ উদযাপন উপলক্ষে নান কর্মসূচি গ্রহণ করেছে জাতীয় রাজস্ব বোর্ড এনবিআর।দিবসটি উপলক্ষে রাষ্ট্রপতি মো. আবদুল হামিদ এবং প্রধানমন্ত্রী শেখ হাসিনা পৃথক পৃথক বাণী দিয়েছেন।বাণীতে রাষ্ট্রপতি ও প্রধানমন্ত্রী ব্যবসায়ী ভোক্তাসাধারণ ও ভ্যাট আহরণ কাজে নিয়োজিত সকল পর্যায়ের কর্মকর্তা ও কর্মচারীবৃন্দকে শুভেচ্ছা জানিয়েছেন। একইসাথে তারা অভ্যন্তরীণ রাজস্ব আয় বাড়াতে ভ্যাট কর্মকর্তা ও ব্যবসায়ীদের মধ্যে পারস্পরিক আস্থা ও যোগাযোগ বৃদ্ধির ওপর গুরুত্বারোপ করেন।সকালে সেগুনবাগিচা রাজস্ব ভবন থেকে ভ্যাট দিবসের শোভাযাত্রা বের হবে। অর্থমন্ত্রী আ হ ম মুস্তফা কামাল শোভাযাত্রার নেতৃত্ব দেবেন। এসময় এনবিআরের চেয়ারম্যান মো. মোশাররফ হোসেন ভূঁইয়া উপস্থিত থাকবেন। এছাড়া সকালে ভ্যাট দিবস ও ভ্যাট সপ্তাহের রচনা প্রতিযোগিতায় বিজয়ীদের মাঝে পুরস্কার প্রদান করবেন।বিকেলে বঙ্গবন্ধু আন্তর্জাতিক সম্মেলনকেন্দ্রে সর্বোচ্চ ভ্যাট প্রদানকারীদের সম্মাননা দেয়া হবে।এদিকে ভ্যাট সপ্তাহ উদযাপনের জন্য আগামীকাল থেকে ১৫ ডিসেম্বর পর্যন্ত নানা কর্মসূচি গ্রহণ করেছে।ইত্তেফাকএমআর