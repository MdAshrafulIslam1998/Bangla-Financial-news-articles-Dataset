Serial,Title,Date,Author,News
6845,ড আতিউর রহমানকে ব্যাংকার অব দ্য ইয়ার ঘোষণা,2015-01-06,অনলাইন ডেস্ক,প্রবৃদ্ধি ও সামষ্টিক অর্থনীতির স্থিতিশীলতার পাশাপাশি সামাজিক ও পরিবেশবান্ধব উদ্যোগে পুঁজির প্রবাহ বাড়ানোর স্বীকৃতিস্বরূপ এশীয়প্রশান্ত মহাসাগরীয় অঞ্চলের সেরা গভর্নর হিসেবে নির্বাচিত হয়েছেন বাংলাদেশ ব্যাংকের গভর্নর ড.আতিউর রহমান। লন্ডনভিত্তিক ফাইন্যান্সিয়াল টাইমস গ্রুপের অর্থবিষয়ক ম্যাগাজিন দি ব্যাংকার গতকাল এশীয়প্রশান্ত মহাসাগরীয় অঞ্চল থেকে তাকে ২০১৫ সালের সেন্ট্রাল ব্যাংকার অব দ্য ইয়ার ঘোষণা করে। এতে বলা হয় প্রবৃদ্ধি বা সামষ্টিক অর্থনৈতিক স্থিতিশীলতার সঙ্গে কোনো আপস না করে পরিবেশবান্ধব ও সমাজসচেতন উন্নয়নে পুঁজি সরবরাহ করে দৃষ্টান্ত স্থাপন করেছেন কেন্দ্রিয় ব্যাংকের গভর্নর আতিউর রহমান। আতিউর রহমানের এই স্বীকৃতি সম্পর্কে বিস্তারিত তুলে ধরতে মঙ্গলবার বাংলাদেশ ব্যাংক এক সংবাদ সম্মেলনের আয়োজন করে। এতে গভর্নর তার অনুভূতি প্রকাশ করে বলেন এই অর্জন আমার একার নয়। পুরো আর্থিক খাতের সম্মিলিত প্রয়াসে দেশের অর্থনীতিতে যে স্থিতিশীলতা তৈরি হয়েছে এটি তারই স্বীকৃতি। গভর্নর বলেন অন্তর্ভুক্তিমূলক অর্থায়ন আর্থিক প্রতিষ্ঠানসমূহের সিএসআর কার্মকান্ড এবং সবুজ অর্থায়ন এই ত্রিধারার নতুন উদ্যোগ মিলে অর্থনীতিতে যে স্থিতিশীলতা তৈরি হয়েছে তা কেবলমাত্র পুরো আর্থিক সবার সম্মিলিত প্রয়াসের কারণে সম্ভব হয়েছে। এশীয়প্রশান্ত মহাসাগরীয় অঞ্চলে বাংলাদেশের অর্থনীতি এখন সবচেয়ে বেশি স্থিতিশীল বলেও মন্তব্য করেন তিনি।