Serial,Title,Date,Author,News
5371,টেকসই প্রবৃদ্ধির জন্য দক্ষ মানবসম্পদ দরকার অর্থমন্ত্রী,2016-02-04,অনলাইন ডেস্ক,দেশের অর্থনৈতিক প্রবৃদ্ধিকে টেকসই করতে দক্ষ মানবসম্পদ তৈরির জন্য সরকারি উদ্যোগে তহবিল গঠনের উদ্যোগ নেয়া হচ্ছে বলে জানিয়েছেন অর্থমন্ত্রী আবুল মাল আবদুল মুহিত। তিনি বলেছেন টেকসই প্রবৃদ্ধির জন্য দক্ষ মানবসম্পদ দরকার। এজন্য সরকারি উদ্যোগ থাকতে হবে।  বৃহস্পতিবার রাজধানীতে অর্থ মন্ত্রণালয়ের আয়োজনে এক কর্মশালার উদ্বোধনী অনুষ্ঠানে এ তথ্য জানান তিনি।  মন্ত্রী বলেন এ রকম একটি উদ্যোগ মানব সম্পদ উন্নয়নে তহবিল গঠন ১৯৮১ সালে তত্কালীন পররাষ্ট্রমন্ত্রী শামসুল হক নিয়েছিলেন। কিন্তু হঠাত্ করেই সেটি বন্ধ হয়ে যায় কেন বন্ধ হয়েছিল তা কেউ জানে না। প্রায় ৪০ বছর পরে এসে আবারও সেই তহবিল গঠনের উদ্যোগ নেওয়া হচ্ছে।