Serial,Title,Date,Author,News
2349,সাধারণ ছুটিতে সীমিত আকারে চালু থাকবে ব্যাংক,2020-03-24,ইত্তেফাক রিপোর্ট,দেশের সরকারি ও বেসরকারি অফিস আগামী ২৬ মার্চ থেকে ৪ এপ্রিল পর্যন্ত সাধারণ ছুটি ঘোষণা করেছে সরকার। তবে জনসাধারণের প্রয়োজন বিবেচনায় এই সময়ে সীমিত আকারে ব্যাংকিং ব্যবস্থা চালু থাকবে। সকাল ১০টা থেকে ১২টা পর্যন্ত ব্যাংকে লেনদেন হবে। অবশ্য ব্যাংক খোলা থাকবে দুপুর দেড়টা পর্যন্ত। গতকাল সোমবার বাংলাদেশ ব্যাংকের মুখপাত্র ও নির্বাহী পরিচালক মো. সিরাজুল ইসলাম একথা নিশ্চিত করেন।এর আগে বিকালে এক ব্রিফিংয়ে মন্ত্রিপরিষদ সচিব খন্দকার আনোয়ারুল ইসলাম ব্যাংক খোলা থাকার কথা জানিয়েছিলেন। পরে রাতে ব্যাংকিং লেনদেন ও খোলা রাখার সময়সূচি ঠিক করে বাংলাদেশ ব্যাংক। এ বিষয়ে আজ মঙ্গলবার প্রজ্ঞাপন জারি হতে পারে বলে জানিয়েছেন বাংলাদেশ ব্যাংকের মুখপাত্র।অন্যদিকে করোনা ভাইরাসের ঝুঁকি কমাতে শাখায় না এসে গ্রাহকদের বিকল্প উপায় যেমন অনলাইন ব্যাংকিং অ্যাপ মোবাইল ও এজেন্ট ব্যাংকিং ব্যবস্থার ওপর জোর দিতে বলা হয়েছে। এছাড়া জানুয়ারিজুন সময়ে কেউ যথাসময়ে ঋণের অর্থ ফেরত দিতে না পারলে তাকে খেলাপি না করার নির্দেশনা দেওয়া হয়েছে। আমদানি পণ্য ও রপ্তানি মূল্য দেশে আনার সময়সীমা ১২০ দিন থেকে বাড়িয়ে ১৮০ দিন করা হয়েছে। কমানো হয়েছে রেপো রেট।ইত্তেফাকএমআর