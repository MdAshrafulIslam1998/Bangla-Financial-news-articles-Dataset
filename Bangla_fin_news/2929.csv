Serial,Title,Date,Author,News
2929,বাজেটের আইসিটি ডিভিশনের বরাদ্ধ এক হাজার ৯৩০ কোটি,2019-06-13,অনলাইন ডেস্ক,এবারের বাজেটে সরকারের আইসিটি ডিভিশনকে এক হাজার ৯৩০ কোটি টাকা বরাদ্দের প্রস্তাব করা হয়েছে। যা ২০১৮১৯ অর্থবছর থেকে বেড়েছে ১৯৩ কোটি টাকা। দেশের তথ্যপ্রযুক্তি খাতের উন্নয়নে এই অর্থ বরাদ্দের প্রস্তাব করেছেন অর্থমন্ত্রী আ হ ম মুস্তফা কামাল। বৃহস্পতিবার দুপুর ৩টার পর স্পিকার ড. শিরীন শারমিন চৌধুরীর অনুমতি নিয়ে তিনি বাজেট উপস্থাপন করতে শুরু করেন।এর আগে গত অর্থবছর নিজের শেষ বাজেট প্রস্তাব পেশ করেন তৎকালীন অর্থমন্ত্রী আবুল মাল আবদুল মুহিত। তিনি সেসময় আইসিটি ডিভিশনকে বাজেট বরাদ্দের প্রস্তাব করেছিলেন দুই হাজার ৬৮১ কোটি টাকা। যা পরে সংশোধিত বাজেটের পরিমাণ দাঁড়িয়েছিল এক হাজার ৭৩৭ কোটি টাকা।এদিকে নতুন বাজেটের আকার ধরা হয়েছে ৫ লাখ ২৩ হাজার ১৯০ কোটি টাকা। যা মোট দেশজ উৎপাদনের জিডিপি ১৮ দশমিক ১ শতাংশ। চলতি বাজেটের আকার ৪ লাখ ৬৪ হাজার ৫৭৩ কোটি টাকা। সে হিসাবে নতুন বাজেটের আকার বাড়ছে ১২ দশমিক ৬ শতাংশের বেশি।বাজেটে ঘাটতির পরিমাণ ধরা হয়েছে ১ লাখ ৪৫ হাজার ৯৫০ কোটি টাকা। যা চলতি অর্থবছরের বাজেট থেকে ২০ হাজার ৬৫৭ কোটি টাকা বেশি। আগামী ৩০ জুন এই বাজেট পাস হবে। ১ জুলাই থেকে শুরু হবে নতুন অর্থবছর।ইত্তেফাকইএইচএম