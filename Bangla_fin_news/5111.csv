Serial,Title,Date,Author,News
5111,যুদ্ধাহত মুক্তিযোদ্ধাদের ভাতা বাড়ছে,2016-06-02,অনলাইন ডেস্ক,যুদ্ধাহত ও খেতাবপ্রাপ্ত মুক্তিযোদ্ধাদের মাসিক ভাতা বাড়ানোর ঘোষণা দিয়েছেন অর্থমন্ত্রী আবুল মাল আবদুল মুহিত। জাতীয় সংসদে বৃহস্পতিবার উপস্থাপিত ২০১৬১৭ অর্থবছরের প্রস্তাবিত বাজেট বক্তৃতায় তিনি এ কথা জানান।  অর্থমন্ত্রী বলেন মুক্তিযোদ্ধাদের পুনর্বাসনের লক্ষ্যে জেলা ও উপজেলায় মুক্তিযোদ্ধা কমপ্লেক্স নির্মাণের কাজ এগিয়ে চলছে। অসচ্ছল মুক্তিযোদ্ধা ও তাদের পোষ্যদের অনুকূলে বিভিন্ন আত্ম কর্মসংস্থানমূলক প্রশিক্ষণ প্রদানের পাশাপাশি ঘূর্নায়মান তহবিল থেকে ক্ষুদ্র ঋণ প্রদান করা হচ্ছে। এছাড়া সাধারণ মুক্তিযোদ্ধাদের মাসিক ভাতা বৃদ্ধি করা হয়েছে।  খেতাবপ্রাপ্ত মুক্তিযোদ্ধাদের মধ্যে বীরশ্রেষ্ঠ ১২ হাজার টাকা বীরউত্তম ১০ হাজার বীরবিক্রম ৮ হাজার ও বীরপ্রতীক ৬ হাজার টাকা মাসিক ভাতা পান। যুদ্ধাহত মুক্তিযোদ্ধারা এ বি সি ও ডি ক্যাটাগরিতে আলাদা ভাতা পাচ্ছেন সর্বোচ্চ ৩০ হাজার টাকা থেকে সর্বনিম্ন ৯ হাজার ৭০০ টাকা পাচ্ছেন।  আর শহীদ ও মৃত মুক্তিযোদ্ধা পরিবার ১৫ হাজার টাকা করে মাসিক সম্মানী ভাতা পাচ্ছেন।