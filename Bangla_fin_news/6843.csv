Serial,Title,Date,Author,News
6843,শেয়ারদর বৃদ্ধি লেনদেনে বস্ত্র খাতের প্রাধান্য,2015-01-07,ইত্তেফাক রিপোর্ট,ঢাকা স্টক এক্সচেঞ্জে ডিএসই বুধবার শেয়ারদর বৃদ্ধি ও লেনদেনের ক্ষেত্রে বস্ত্র খাতের প্রাধান্য দেখা গেছে। এ খাতে লেনদেনকৃত ৩৬টি কোম্পানির মধ্যে ২৪টি কোম্পানির দর বেড়েছে। এ খাতের শেয়ারগুলোর দর আগের দিনের তুলনায় গড়ে ০.৭ শতাংশ বেড়েছে। দর বৃদ্ধির শীর্ষ দশের মধ্যে চারটি ছিল বস্ত্র খাতের কোম্পানি। বস্ত্র খাতে লেনদেন হয়েছে ৩৮ কোটি ৫৮ লাখ টাকা। যা বাজারের মোট লেনদেনের ১৩ শতাংশের বেশি। তথ্যে দেখা গেছে ডিএসইর ব্রড ইনডেক্স ডিএসইএক্স ৬ পয়েন্ট কমে ৪ হাজার ৯৬৩ পয়েন্টে দাঁড়িয়েছে। আর ডিএস৩০ সূচক ১ পয়েন্ট কমে ১ হাজার ৮৫৭ পয়েন্টে দাঁড়িয়েছে। ডিএসইতে মোট লেনদেন হয়েছে ২৯৭ কোটি ৮৩ লাখ টাকা। যা আগের দিনের চেয়ে ২৬ কোটি ৫৮ লাখ টাকা কম। লেনদেনকৃত ৩১১টি কোম্পানির মধ্যে দাম বেড়েছে ১২৩টির কমেছে ১৩৮টির এবং অপরিবর্তিত রয়েছে ৫০টি কোম্পানির শেয়ারের। অপর দিকে চট্টগ্রাম স্টক এক্সচেঞ্জের সিএসই সার্বিক মূল্য সূচক আগের দিনের চেয়ে ২৮ পয়েন্ট কমে ১৫ হাজার ২১৮ পয়েন্টে দাঁড়িয়েছে। লেনদেন হয়েছে ৩৪ কোটি ৯১ লাখ টাকা। যা আগের কর্মদিবসের চেয়ে ১০ কোটি টাকা বেশি। লেনদেনকৃত ২৪৭টি কোম্পানির মধ্যে দাম বেড়েছে ৯৮টির কমেছে ১১১টির এবং অপরিবর্তিত রয়েছে ৩৮টি কোম্পানির শেয়ারের। ডিএসই জানিয়েছে সাম্প্রতিক সময়ে অস্বাভাবিকহারে শেয়ারদর বাড়ার কোনো কারণ নেই বলে জানিয়েছে পুঁজিবাজারে তালিকাভুক্ত কোম্পানি লাফার্জ সুরমা সিমেন্ট। দর বাড়ার কারণ জানতে চেয়ে দেয়া নোটিসের প্রেক্ষিতে কোম্পানি এ তথ্য জানিয়েছে। বাজার বিশ্লেষণে দেখা গেছে বিগত ৬ কার্যদিবসে লাফার্জ সুরমার শেয়ারদর বেড়েছে ১৬ দশমিক ৩ টাকা। ২০১৪ সালের ৩০ সেপ্টেম্বর শেষ হওয়া তিন প্রান্তিকে জানুয়ারিসেপ্টেম্বর ২০১৪ এ কোম্পানির করপরবর্তী সমন্বিত মুনাফা হয়েছে ২১০ কোটি ৮৫ লাখ ৩০ হাজার টাকা। যা আগের বছরের একই সময়ে ছিল যথাক্রমে ১৪২ কোটি ২৫ লাখ ৭০ হাজার টাকা।