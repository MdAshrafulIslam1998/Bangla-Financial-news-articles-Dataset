Serial,Title,Date,Author,News
5666,চীনে ক্ষুদ্রঋণ চালু করতে গ্রামীণ চায়নার চুক্তি স্বাক্ষর,2015-10-15,অনলাইন ডেস্ক,চীনে ক্ষুদ্র ঋণ চালু করতে গ্রামীণ চায়না এক চুক্তি স্বাক্ষর করেছে ১৪ই অক্টোবর। এ সময় সেখানে উপস্থিত ছিলেন নোবেল লরিয়েট প্রফেসর মুহাম্মদ ইউনূস। এ সময় শেনজেন সিটিজেনস সেন্টারে রাজনৈতিক নেতা শীর্ষ ব্যবসায়ী নেতা ও শিক্ষাবিদদের এক সমাবেশে ভাষণ দেন তিনি।  চীনা কম্যুনিষ্ট পার্টির উচ্চপদস্থ নেতা ও চায়নিজ পিপলস পলিটিক্যাল কনসালটেটিভ কনফারেন্সের ডেপুটি চেয়ারম্যান বাই লি চেন প্রফেসর ইউনূসকে চীনে স্বাগত জানান। তিনি বলেন যে প্রফেসর ইউনূস সব সময়ই দরিদ্রদের নিয়ে ভাবেন বলে তিনি দীর্ঘ দিন ধরে তাঁর ভক্ত। চীনে নেতারা দরিদ্র শব্দটির পরিবর্তে দুর্বল জনগোষ্ঠী শব্দটি ব্যবহার করে থাকেন। কিন্তু প্রফেসর ইউনূস কথা ঘুরিয়ে না বলে তাদের দরিদ্রই বলেন এবং তাদের সংখ্যা শূণ্যে নামিয়ে আনতে চান।  গ্রামীণ চায়না শেনজেনে একটি ক্ষুদ্রঋণ শাখা চালু করতে যাচ্ছে বলে জানান তিনি। প্রফেসর ইউনূসের পরামর্শ মোতাবেক আর্থিক সেবাকে দরিদ্রদের কাছে নিয়ে যাবার লক্ষ্যে গ্রামীণ চায়নার সঙ্গে কাজ করার জন্য পিটুপি কোম্পানি হেপাইডট.কমকে তিনি ধন্যবাদ জানান।  প্রফেসর ইউনূস তাঁর বক্তৃতায় মানুষের স্বার্থপরতাভিত্তিক বর্তমান সভ্যতা থেকে বেরিয়ে এসে পূর্ণ মানুষ হিসেবে নিজেদের পুনঃআবিষ্কারের মাধ্যমে একটি নতুন মানব সভ্যতা নির্মাণের প্রয়োজনীয়তা ব্যাখ্যা করেন।  শেনজেনের ডেপুটি মেয়র অর্থ জু সকলের পক্ষ থেকে প্রফেসর ইউনূসকে স্বাগত জানান এবং গ্রামীণ চায়নার সকল কর্মসূচিতে পূর্ণ সহযোগিতার আশ্বাস দেন। তিনি বলেন শেনজেন একটি গতিশীল শহর যা নতুন উদ্যোক্তাদের প্রতি বন্ধুত্বপূর্ণ আচরণের জন্য সুপরিচিত। দুই হাজারের বেশি নতুন অনলাইন আর্থিক উদ্যোক্তা এখানে থেকে কাজ করছে।   উদ্বোধনী সেশনে আরো বক্তব্য রাখেন শেনজেন মিউনিসিপাল পার্টি কমিটির পরিচালক অর্থ হেপাই অনলাইনের প্রতিষ্ঠাতা ও গ্রুপ চেয়ারম্যান জনাব জ্যাং কাইয়ং শেনজেং স্পেশাল ইকোনমিক জোন ফাইন্যান্স এসোসিয়েশানের চেয়ারম্যান ড. জ্যাং জিয়ানজুন শেনজেন চ্যারিটি ফেডারেশনের সাধারণ সচিব জনাব ফাং টাও এবং সিআইইউআরএর ভাইস প্রেসিডেন্ট ও সাধারণ সচিব জনাব ওয়াং জিয়ানহুয়া।  চীনে ক্ষুদ্রঋণের জনক ও বিভিন্ন গ্রামীণ কর্মসূচির দীর্ঘদিনের পৃষ্ঠপোষক ও সমাজকর্মী প্রফেসর ডু জিয়াওশান ফোরামে ক্ষুদ্র ঋণে চীনের অভিজ্ঞতা বিস্তারিত তুলে ধরেন। তাঁকে গ্রামীণ চায়নার উপদেষ্টা হিসেবে নিয়োগ দেয়া হয়েছে। মাল্টিমিলিয়নডলার কোম্পানি হেপাই অনলাইনের প্রতিষ্ঠাতা ও গ্রুপ চেয়ারম্যান জ্যাং কাইয়ং উপস্থিত বিশিষ্ট ব্যক্তিবর্গের উপস্থিতিতে হেপাই অনলাইনের পক্ষে শেনজেন শহরে গ্রামীণ চায়নার একটি শাখা অর্থায়ন করার জন্য চুক্তিতে স্বাক্ষর করেন।  ফোরামের উদ্বোধনের পূর্বে প্রফেসর ইউনূস এই বাণিজ্যিক জেলার কেন্দ্রন্থলে চীনে গ্রামীণ চায়নার সদর দফতর পরিদর্শণ করেন।