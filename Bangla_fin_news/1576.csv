Serial,Title,Date,Author,News
1576,ঋণ দেওয়ার শর্ত শিথিল করলো কেন্দ্রীয় ব্যাংক,2021-02-24,ইত্তেফাক অনলাইন ডেস্ক,করোনা পরিস্থিতি বিবেচনায় আইসিআরআর নীতিমালা শিথিল করেছে বাংলাদেশ ব্যাংক। এর ফলে ঋণ পেতে আগে যেখানে ৬০ নম্বর পেতে হতো এখন সেখানে পরিমাণ ও গুণগত মান বিবেচনায় ৫৫ নম্বর পেলেই গ্রাহকরা ঋণ পাবেন। গতকাল এ বিষয়ে একটি প্রজ্ঞাপন জারি করেছে বাংলাদেশ ব্যাংকের ব্যাংকিং প্রবিধি ও নীতি বিভাগ।প্রজ্ঞাপনে বলা হয় অর্থনীতিতে কোভিড১৯এর নেতিবাচক প্রভাব বিবেচনায় ঋণ গ্রহীতার ওপর এর প্রভাব সহনীয় মাত্রায় রাখার লক্ষ্যে ২০২১ সালে গ্রাহকের ক্রেডিট রিস্ক রেটিং সম্পাদনে ২০২০ এবং ২০১৯ সালের মধ্যে যে কোনো এক সালের নিরীক্ষিত আর্থিক বিবরণী বিবেচনায় নেওয়া যাবে। পাশাপাশি আইসিআরআর বিবেচনায় ৭৫এর বেশি পেলে চমত্কার ৬৫এর বেশি এবং ৭৫র কম নম্বর পেলে ভালো ৫৫এর বেশি এবং ৬৫এর কম পেলে প্রান্তিক এবং ৫৫এর নিচে নম্বর পেলে অগ্রহণযোগ্য রেটিং দেওয়া হবে। তবে কোনো গ্রাহক গুণগত রেটিংয়ে যত নম্বরই পাক না কেন পরিমাণগত রেটিংয়ে ৫০ শতাংশ নম্বর না পেলে তাকে অগ্রহণযোগ্য রেটিং দেওয়া হবে।  প্রসঙ্গত দেশের ব্যাংকগুলোতে খেলাপি ঋণ উদ্বেগজনক পর্যায়ে পৌঁছার প্রেক্ষাপটে ২০১৯ সালের ১৭ জানুয়ারি বাংলাদেশ ইনস্টিটিউট অব ব্যাংক ম্যানেজমেন্ট বিআইবিএম মিলনায়তনে ঋণের ঝুঁকি পরিমাপের নতুন নীতিমালা উদ্বোধন করেন গভর্নর ফজলে কবির। ইন্টারনাল ক্রেডিট রিস্ক রেটিং আইসিআরআর নামের এই নীতিমালায় ঋণের পরিমাণ ও গুণগত উভয় ধরনের সক্ষমতার মূল্যায়ন শর্ত রাখা হয়। নতুন নির্দেশনা অনুযায়ী এ শর্তগুলো পূরণ না করেও ঋণ পাবেন গ্রাহক।মূল্যায়নের ভিত্তিতে গ্রাহককে চার শ্রেণিতে বিভাজন করবে ব্যাংকগুলো। কোনো গ্রাহক চমত্কার এক্সিলেন্ট বা ভালো গুড রেটিং পেলে ব্যাংক তাকে অর্থায়ন করতে পারবে। প্রান্তিক মার্জিনাল রেটিংধারী গ্রাহককে পুরোনো ঋণ নবায়ন বা নতুন করে ঋণ দেওয়ার ক্ষেত্রে সতর্কতা অবলম্বন করতে হবে। তবে অগ্রহণযোগ্য রেটিংধারীকে কোনো পরিস্থিতিতেই নতুন ঋণ দিতে পারবে না ব্যাংকগুলো যদি না আগের ঋণ শতভাগ নগদ পরিশোধ হয় অথবা জামানত দিয়ে ঋণটি আচ্ছাদন করা হয়। অগ্রহণযোগ্য আনএকসেপ্টেবল রেটিংভুক্ত গ্রাহকের আগের ঋণ সর্বোচ্চ দুই বার নবায়ন বা বর্ধিত করা যাবে।ইত্তেফাকএএইচপি