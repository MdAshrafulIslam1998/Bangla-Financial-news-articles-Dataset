Serial,Title,Date,Author,News
4640,বাংলাদেশি শ্রমিক নিতে আগ্রহী ওমানের ব্যবসায়ীরা,2016-11-23,অনলাইন ডেস্ক,পররাষ্ট্র প্রতিমন্ত্রী শাহরিয়ার আলম গ্যাস তেল এলএনজি এলপিজিভিত্তিক বিদ্যুত্ উত্পাদন এবং মত্স্যসহ সামুদ্রিক সম্পদ আহরণ খাতে বিনিয়োগের জন্য ওমানের ব্যবসায়ীদের প্রতি আহবান জানিয়েছেন।  অপরদিকে ওমানে কর্মরত বাংলাদেশি শ্রমিকদের কাজের দক্ষতার প্রশংসা করে ভবিষ্যতে এ দেশ থেকে আরো শ্রমিক নিয়োগের বিষয়ে ওমানের ব্যবসায়ী প্রতিনিধিদল আগ্রহ দেখিয়েছেন।  বুধবার বাংলাদেশ সফররত ওমান চেম্বার অবকমার্স এন্ড ইন্ডাস্ট্রিজের চেয়ারম্যান সাইদ সালেহ সাইদ আল কিউমির নেতৃত্বে তিন সদস্যের একটি প্রতিনিধিদল পররাষ্ট্র মন্ত্রণালয়ে পররাষ্ট্র প্রতিমন্ত্রী মো. শাহরিয়ার আলমের সাথে এক সৌজন্য সাক্ষাতে মিলিত হলে ওমানের প্রতিনিধিদল এ আগ্রহ ব্যক্ত করেন।  এ সময় তারা বাংলাদেশ ও ওমানের মধ্যে বাণিজ্য বিনিয়োগ ও মানবসম্পদ ক্ষেত্রে সহযোগিতার বিষয়ে বিস্তারিত আলোচনা করেন।  শাহরিয়ার আলম বাংলাদেশের ব্যবসায়ী নেতৃবৃন্দের সাথে সফররত ওমান চেম্বার অব কমার্স এন্ড ইন্ডাস্ট্রিজের প্রতিনিধিদলের বৈঠকের বিষয়টি উল্লেখ করে তাদের ধন্যবাদ জানান।  ওমানের ব্যবসায়ী প্রতিনিধিদল বাংলাদেশে বিনিয়োগের ব্যাপারে আগ্রহ প্রকাশ করেন এবং শিগগিরই ওমান হতে একটি উচ্চপর্যায়ের ব্যবসায়ী প্রতিনিধিদল বাংলাদেশ সফর করবে বলে আশাবাদ ব্যক্ত করেন।বাসস। ইত্তেফাকএমআরএএম