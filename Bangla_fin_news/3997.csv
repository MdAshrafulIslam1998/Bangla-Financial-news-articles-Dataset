Serial,Title,Date,Author,News
3997,ঈদে অতিরিক্ত ফ্লাইট দিচ্ছে ইউএসবাংলা এয়ারলাইন্স,2017-08-19,অনলাইন ডেস্ক,আসন্ন পবিত্র ঈদ উল আযহা উপলক্ষে ইউএসবাংলা এয়ারলাইন্স ঈদে ঘরমুখো যাত্রীদের যাতায়াতের সুবিধার্থে অভ্যন্তরীণ বিভিন্ন গন্তব্যে নির্দিষ্ট ফ্লাইট ছাড়াও অতিরিক্ত ফ্লাইট পরিচালনার সিদ্ধান্ত নিয়েছে।  বাংলার ঐতিহ্য আর ধর্মীয় সংস্কৃতি পালনে কর্মব্যস্ত রাজধানী ছেড়ে দেশের বিভিন্ন গন্তব্যে আত্মীয় স্বজন এর সাথে ঈদ উদযাপনকে আরো বেশী প্রাণবন্ত করার জন্য দেশের সর্ববৃহৎ প্রাইভেট এয়ারলাইন্স ইউএসবাংলা ঢাকা থেকে যশোর সৈয়দপুর বরিশাল ও রাজশাহী রুটে অধিক সংখ্যক অতিরিক্ত ফ্লাইট যুক্ত করেছে। এ ছাড়া ঈদ পরবর্তী কর্মক্ষেত্রে যোগদানের জন্য যশোর সৈয়দপুর বরিশাল ও রাজশাহী থেকে ঢাকায় আসায় জন্য অতিরিক্ত ফ্লাইটের ব্যবস্থা করেছে ইউএসবাংলা এয়ারলাইন্স।  পবিত্র ঈদ উল আযহা উপলক্ষে ইউএসবাংলা এয়ারলাইন্স আগামী ২৯ আগস্ট থেকে অতিরিক্ত ফ্লাইট পরিচালনার সিদ্ধান্ত নিয়েছে। ঈদ পূর্ববর্তী ঢাকা থেকে যশোরে ৪টি সৈয়দপুরে ৭টি বরিশালে ১টি এবং রাজশাহীতে ১০টি এবং ঈদ পরবর্তী যশোর থেকে ২টি সৈয়দপুর থেকে ২টি বরিশাল থেকে ১টি এবং রাজশাহী থেকে ২টি ফ্লাইট ঢাকার উদ্দেশ্যে ছেড়ে আসবে। ইউএসবাংলা এয়ারলাইন্স ঈদ পরবর্তী ঢাকা থেকে কক্সবাজারে অভ্যন্তরীণ পর্যটকদের সুবিধার্থে অতিরিক্ত একটি ১৬৪ আসনের বোয়িং ৭৩৭৮০০ এয়ারক্রাফট পরিচালনা করতে যাচ্ছে।  ঈদ উপলক্ষে পরিচালিত অতিরিক্ত ফ্লাইট ছাড়াও সিডিউল অনুযায়ী ইউএসবাংলা এয়ারলাইন্স প্রতিদিন ঢাকা থেকে চট্টগ্রামে ৬টি যশোরে ৩টি কক্সবাজারে ১টি সৈয়দপুরে ২টি ও সিলেটে ১টি এবং সপ্তাহে তিনটি ফ্লাইট বরিশাল ও চারটি ফ্লাইট রাজশাহীতে পরিচালনা করবে।  আসন্ন ঈদ উপলক্ষে ইউএসবাংলা ভাড়ার উপর আকর্ষনীয় মূল্যহ্রাস ঘোষণা করেছে। এই সুযোগ ঈদ পূর্ববর্তী আগস্ট ২৯ থেকে সেপ্টেম্বর ০২ তারিখ পর্যন্ত নির্ধারিত থাকবে। আগস্ট ২৯ থেকে ঈদ পর্যন্ত সকল প্রকার ট্যাক্স ও সারচার্জসহ রাজশাহী ও বরিশাল থেকে ঢাকা ভ্রমণ করার জন্য সর্বনিম্ন ১৫৯৯ টাকা ভাড়া নির্ধারন করা হয়েছে। এছাড়া যশোর ও সৈয়দপুর থেকে ঢাকা ভ্রমণ করার জন্য ১৯৯৯ টাকা ভাড়া নির্ধারন করা হয়েছে।  বর্তমানে অভ্যন্তরীণ রুটের পাশাপাশি ইউএসবাংলা এয়ারলাইন্স কলকাতা কাঠমান্ডু সিঙ্গাপুর কুয়ালালামপুর ব্যাংকক মাস্কাট রুটে ফ্লাইট পরিচালনা করছে।  ইত্তেফাকরেজা