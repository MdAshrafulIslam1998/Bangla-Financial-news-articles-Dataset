Serial,Title,Date,Author,News
2603,ভবিষ্যতের ব্যবসা হবে ডিজিটাল যোগাযোগভিত্তিক ড আতিউর রহমান,2019-10-26,অনলাইন ডেস্ক,বাংলাদেশে উচ্চমান সম্পন্ন পণ্যের ভোক্তার বাজার খুব দ্রুত বড় হচ্ছে বলে উল্লেখ করেছেন বাংলাদেশ ব্যাংকের সাবেক গভর্নর অধ্যাপক ড. আতিউর রহমান। তিনি বলেন ভবিষ্যতের ব্যবসা বাণিজ্য হবে পুরোপুরি ডিজিটালযোগাযোগভিত্তিক। আর তাই পিআর ও ব্র্যান্ড ডেভেলপমেন্টের ক্ষেত্রেও ডিজিটাল প্রযুক্তির উদ্ভাবনী প্রয়োগ নিশ্চিত করতে হবে। শনিবার ঢাকায় কেআইবি মিলনায়তনে পিআর এন্ড ব্র্যান্ড কমস সামিট ২০১৯ এ প্রধান অতিথির বক্তব্যে তিনি এ কথা বলেন।ড. আতিউর রহমান বলেন একটি ব্র্যান্ডকে পরিচিত করা বা ব্র্যান্ড ডেভেলপমেন্টের মাধ্যমে ক্রেতারা যেন নিজেদের কষ্টার্জিত অর্থ ওই পণ্য বা সেবা কিনতে ব্যয় করেন তা নিশ্চিত করা হয়। দীর্ঘমেয়াদী এর ফলে ওই পণ্য বা সেবাটির প্রতি ক্রেতাদের ব্র্যান্ড লয়ালিটি তৈরি করা সম্ভব হয় আর ব্যবসার স্থায়িত্ব নিশ্চিত হয়। পিআর বা জনসংযোগ এই ব্র্যান্ড ডেভেলপমেন্ট প্রক্রিয়ার একটি গুরুত্বপূর্ণ অংশ। এর মাধ্যমে সমাজ ও ব্যবসাগুলোর মধ্যে জীবন্ত সম্পর্ক তৈরি হয়।আধুনিক ব্যবসাগুলোতে দক্ষ ও উদ্ভাবনী চরিত্রের পেশাদার পিআর দরকার উল্লেখ করে তিনি বলেন যে পণ্য বা সেবাটি বাজারজাত করা হচ্ছে সেটিকে ভালোভাবে বোঝা। যে ক্রেতাদের জন্য বাজারজাত করা হচ্ছে তাদের চিন্তা ও চাহিদাগুলো ধরতে পারা পণ্য বা সেবার ওই ব্র্যান্ডটি বিষয়ে সচেতনতা তৈরি করা এবং সর্বোপরি ভবিষ্যতে চাহিদার পরিবর্তনের সঙ্গে খাপ খাইয়ে নেওয়া।ড. আতিউর রহমান আরো বলেন ব্র্যান্ড ডেভেলপমেন্টের গুরুত্বপূর্ণ অংশ হিসেবে পিআর পাবলিক রিলেশানস বৃহত্তর ক্রেতা সমাজের সঙ্গে বাজারজাতকারী প্রতিষ্ঠানের মধ্যে সেতুবন্ধন তৈরি করে। একটি ভালো পিআর কর্মসূচির মাধ্যমে একদিকে পণ্য বাজারজাতকারী প্রতিষ্ঠান তাদের লক্ষ্যগুলো ক্রেতাদের কাছে তুলে ধরতে পারে। অন্য দিকে এর মাধ্যমে ক্রেতারা আসলে ব্র্যান্ডগুলো সম্পর্কে কি ভাবছে তা জানা সম্ভব হয়।ইত্তেফাকজেডএইচ