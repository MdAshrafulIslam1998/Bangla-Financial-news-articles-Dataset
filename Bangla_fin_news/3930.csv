Serial,Title,Date,Author,News
3930,রোহিঙ্গা ইস্যুতে এডিবির উদ্বেগ,2017-09-24,ইত্তেফাক রিপোর্ট,মায়ানমারের রাখাইন রাজ্যে রোহিঙ্গা পরিস্থিতিতে গভীর উদ্বেগ প্রকাশ করেছে এশীয় উন্নয়ন ব্যংক এডিবি। রাজ্যটির মানুষের বসতি উচ্ছেদ ও অবর্ননীয় কষ্টে সমবেদনা প্রকাশ করে একটি বিবৃতি দিয়েছে সংস্থাটি। সম্প্রতি এডিবির সদর দফতর ফিলিপাইনের ম্যানিলা থেকে বিবৃতিটি প্রকাশ করা হয়। এ ঘটনায় বাংলাদেশের নাম উল্লেখ না করে পার্শ্ববর্তী দেশে উদ্বাস্তুদের চলমান প্রবাহ নিয়েও উদ্বেগ প্রকাশ করেছে এডিবি। এর ফলে দারিদ্র্য বিমোচন আঞ্চলিক সহায়তা টেকসই অন্তর্ভূক্তিমূলক উন্নতি ও অর্থনৈতিক স্থিতিশীলতার চলমান প্রক্রিয়া বাধাগ্রস্থ হবে বলেও মনে করে সংস্থাটি। বিবৃতিতে এডিবির পক্ষ থেকে আরো বলা হয়েছে ২০১২ সালে মায়ানমারের অর্থনৈতিক উন্নয়নে নতুন করে কাজ শুরু করে এডিবি।  এরপর থেকেই এডিবি দেশটির অবকাঠামো গড়ে তুলতে মায়ানমারকে অর্থ সহায়তা দিচ্ছে। মায়ানমারের নাগরিক সমাজ উন্নয়ন সংস্থা ও সরকারের যৌথ উদ্যোগে রাখাইন রাজ্যেও সমস্যার সমাধানে এডিবি সহায়তা দেবে। উদ্বাস্তুদের পুনর্বাসন ও ক্ষতিগ্রস্ত বসতি পুননির্মাণে সহায়তা দেবে। এ কাজের জন্য জরুরি প্রয়োজনে এডিবি তাত্ক্ষনিক অর্থ সহায়তা দিতে প্রস্তুত বলে জানানো হয়েছে বিবৃতিতে।  ইত্তেফাককেকে