Serial,Title,Date,Author,News
588,যে কারণে দাম বাড়ছে বাংলাদেশ শিপিং করপোরেশনের,2022-01-08,ইত্তেফাক রিপোর্ট,গেল সপ্তাহ বড় ধরনের উত্থানের মধ্য দিয়ে পার করেছে দেশের শেয়ারবাজার। এ উত্থানের বাজারে সপ্তাহ জুড়ে দাম বাড়ার ক্ষেত্রে দাপট দেখিয়েছে বাংলাদেশ শিপিং করপোরেশন। গত সপ্তাহে বিনিয়োগকারীদের কাছে পছন্দের শীর্ষে ছিল কোম্পানিটির শেয়ার। ফলে প্রধান শেয়ারবাজার ঢাকা স্টক এক্সচেঞ্জে ডিএসই দাম বাড়ার শীর্ষ স্থানটি দখল করেছে এ প্রতিষ্ঠানটি। সপ্তাহজুড়ে কোম্পানিটির শেয়ার দাম বেড়েছে ৪৫ দশমিক ৪৮ শতাংশ। টাকার অংকে বেড়েছে ৩২ টাকা ৯০ পয়সা। সপ্তাহের শেষ কার্যদিবস শেষে কোম্পানিটির শেয়ারের দাম দাঁড়িয়েছে ১০৪ টাকা ৬০ পয়সা যা আগের সপ্তাহের শেষ কার্যদিবসে ছিল ৭১ টাকা ৯০ পয়সা। শেয়ারের এমন দাম বাড়া কোম্পানিটি সর্বশেষ ২০২০ সালে বিনিয়োগকারীদের ১০ শতাংশ নগদ লভ্যাংশ দিয়েছে। তার আগে ২০১৯ সালে ১০ শতাংশ ২০১৮ সালে ৬ শতাংশ ২০১৭ সালে ১০ শতাংশ এবং ২০১৫ সালে ১০ শতাংশ নগদ লভ্যাংশ দেয়। আর ২০১৬ সালে ১২ শতাংশ বোনাস শেয়ার লভ্যাংশ দেয়। আর সর্বশেষ প্রকাশিত আর্থিক প্রতিবেদন অনুযায়ী ২০২১ সালের জুলাই থেকে সেপ্টেম্বর পর্যন্ত তিন মাসের ব্যবসায় প্রতিষ্ঠানটি শেয়ার প্রতি মুনাফা করেছে ৪ টাকা ৩৪ পয়সা। আগের হিসাব বছরের একই সময়ে শেয়ারপ্রতি মুনাফা হয় মাত্র ৫৮ পয়সা। অর্থাত্ আগের বছরের তুলনায় কোম্পানিটির মুনাফা বেড়েছে ৬৪৮ শতাংশ।     ... যে কারণে বিনিয়োগকারীদের আগ্রহ নেই সোনালী পেপারে ... যে কারণে বিনিয়োগকারীদের আগ্রহ নেই সোনালী পেপারে  ...যে কারণে বিনিয়োগকারীদের আগ্রহ নেই সোনালী পেপারে গত ২৬ ডিসেম্বর এ আর্থিক প্রতিবেদন প্রকাশ করে প্রতিষ্ঠানটি। এর পর থেকেই কোম্পানিটির শেয়ার দাম দ্রুত ছুটতে থাকে। এতে মাত্র ১০ কার্যদিবসেই কোম্পানিটির শেয়ার দাম ৪৯ টাকা ৪০ পয়সা থেকে বেড়ে ১০৪ টাকা ৬ পয়সা হয়ে গেছে। অর্থাত্ ১০ কার্যদিবসে কোম্পানিটির শেয়ার দাম বেড়েছে ৫৫ টাকা ২০ পয়সা বা ১১১ দশমিক ৭৪ শতাংশ। শেয়ার দাম বাড়ায় বিনিয়োগকারীদের একটি অংশ কোম্পানিটির শেয়ার কিনতে হুমড়ি খেয়ে পড়েন। ফলে সপ্তাহজুড়ে কোম্পানিটির শেয়ার লেনদেন হয়েছে ৩৪২ কোটি ৮৭ লাখ টাকা। আর প্রতি কার্যদিবসে গড়ে লেনদেন হয়েছে ৬৮ কোটি ৫৭ লাখ ৪৩ হাজার টাকা। দাম বাড়ার শীর্ষ তালিকায় দ্বিতীয় স্থানে রয়েছে লাভেলো আইসক্রিম। সপ্তাহজুড়ে এ কোম্পানিটির শেয়ারের দাম বেড়েছে ২৯ দশমিক ৭৬ শতাংশ। এর পরের স্থানটিতে রয়েছে ফারইস্ট ইসলামী লাইফ ইন্স্যুরেন্স। সপ্তাহজুড়ে এ কোম্পানিটির শেয়ার দাম বেড়েছে ২৭ দশমিক ১৯ শতাংশ। এছাড়া দাম বাড়ার শীর্ষ ১০ প্রতিষ্ঠানের তালিকায় থাকা ওয়েস্টার্ন মেরিন শিপয়ার্ডের ২৩ দশমিক ৩৬ শতাংশ এস আলম কোল্ড রোল স্টিলের ২০ দশমিক ৬৩ শতাংশ ফরচুন সুজের ২০ দশমিক শূন্য ৯ শতাংশ বসুন্ধরা পেপারের ১৮ দশমিক ৭৯ শতাংশ আরএন স্পিনিংয়ের ১৮ দশমিক ৩৩ শতাংশ ইজেনারেশনের ১৭ দশমিক ৬৮ শতাংশ এবং কপারটেক ইন্ডাস্ট্রিজের ১৭ দশমিক ৫৬ শতাংশ দাম বেড়েছে।