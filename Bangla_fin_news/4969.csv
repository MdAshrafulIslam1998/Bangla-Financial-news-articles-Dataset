Serial,Title,Date,Author,News
4969,বিদেশিদের চলে যাওয়ার খবরের ভিত্তি নেই মেনন,2016-08-02,অনলাইন ডেস্ক,গুলশান হামলার পর বাংলাদেশ থেকে বিদেশিরা চলে যাচ্ছে এমন খবরের কোনো ভিত্তি নেই বলে দাবি করেছেন বেসামরিক বিমান পরিবহন ও পর্যটনমন্ত্রী রাশেদ খান মেনন। তিনি বলেছেন আমাদের দেশের পত্রপত্রিকা অনেক সময় বিভ্রান্ত করে। আজকে একটা হেডিং দেখছিলাম এদেশ থেকে বিদেশিরা চলে যাচ্ছে। তবে বিমানবন্দরের গিয়ে খোঁজ নিয়ে এমন খবর জানা যায় না।  গুলশানে হলি আর্টিজান বেকারিতে জঙ্গি হামলায় ১৭ বিদেশি হত্যাকাণ্ডের পর বাংলাদেশে থাকা বিভিন্ন দেশের নাগরিকদের মধ্যে উদ্বেগের মধ্যে মঙ্গলবার এক অনুষ্ঠানে একথা বলেন মন্ত্রী।  ওই হামলায় নিহতদের মধ্যে নয়জন ইতালীয় রয়েছেন যাদের বেশিরভাগ বাংলাদেশের তৈরি পোশাকের ক্রেতা ছিলেন। নিহত সাত জাপানির মধ্যে ছয়জন ঢাকা মেট্রোরেল প্রকল্পে কাজ করছিলেন।  এই প্রেক্ষাপটেই মন্ত্রী মেনন বলেন বাংলাদেশ এখনও অন্য দেশের চেয়ে অনেক নিরাপদ। পরিস্থিতি নিয়ন্ত্রণের সক্ষমতা রয়েছে সরকারের।