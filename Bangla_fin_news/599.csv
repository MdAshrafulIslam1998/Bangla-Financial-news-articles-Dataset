Serial,Title,Date,Author,News
599,আবারও ভোজ্যতেলের দাম বাড়ানোর প্রস্তাব,2022-01-05,ইত্তেফাক অনলাইন ডেস্ক,আন্তর্জাতিক বাজারে ভোজ্যতেল দাম বৃদ্ধির কারণ দেখিয়ে দেশের বাজারে সয়াবিনের দাম লিটার প্রতি ৮ টাকা পর্যন্ত বাড়ানোর প্রস্তাব করেছেন ব্যবসায়ীরা। আগামী শনিবার থেকে নতুন দাম কার্যকরও করতে চান তারা। দাম বাড়াতে আগামী বৃহস্পতিবার ০৬ জানুয়ারি ব্যবসায়ীদের সঙ্গে বৈঠকে বসবে বাংলাদেশ ট্রেড অ্যান্ড ট্যারিফ কমিশন। সম্প্রতি বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশন বাণিজ্য মন্ত্রণালয়ে সয়াবিন ও পাম তেলের দাম বৃদ্ধির জন্য চিঠি দিয়েছে। চিঠিতে আগামী ৮ জানুয়ারি থেকে দাম বাড়ানোর প্রস্তাব করা হয়। এরই প্রেক্ষিতে বাণিজ্য মন্ত্রণালয় বিষয়টি যাচাইবাছাইয়ের জন্য ট্যারিফ কমিশনে পাঠায়। কমিশন বৃহস্পতিবার রিফাইনার্স অ্যাসোসিয়েশনের সঙ্গে বৈঠকে বসবে। এ বিষয়ে শীর্ষস্থানীয় ভোজ্যতেল বিপণনকারী সিটি গ্রুপের পরিচালক বিশ্বজিৎ সাহা গণমাধ্যমকে জানান আন্তর্জাতিক বাজারে তেলের দাম বৃদ্ধির কারণে দেশের বাজারে প্রতি লিটার ভোজ্যতেলের দাম ১২ টাকা বৃদ্ধির একটি প্রস্তাব আমরা অনেক আগেই বাণিজ্য মন্ত্রণালয়ে দিয়েছিলাম। পড়ে কমিয়ে ৮ টাকা করা হয়েছে। বৃহস্পতিবার দুপুরে ট্যারিফ কমিশন বৈঠক ডেকেছে। বৈঠকে আলোচনা করে এ বিষয়ে সিদ্ধান্ত নেওয়া হবে। বাণিজ্য মন্ত্রণালয়ের অতিরিক্ত সচিব এ এইচ এম সফিকুজ্জামান জানান তেলের দাম বাড়ানোর বিষয়ে একটা প্রস্তাব দিয়েছিলেন রিফাইনাররা। আমরা এটা নিয়ে পরীক্ষা নিরীক্ষা করে ট্যারিফ কমিশনে পাঠিয়েছি। তারা যাচাইবাছাই করে জাতীয় কমিটিকে জানাবে সেই কমিটি দাম নির্ধারণ করবে। বর্তমানে এক লিটার বোতলজাত সয়াবিন তেল বিক্রি হচ্ছে ১৬০ টাকায়। ৮ টাকা দাম বাড়িয়ে ১৬৮ টাকা দাম নির্ধারণের দাবি জানানো হয় চিঠিতে।  ইত্তেফাকএনএ