Serial,Title,Date,Author,News
1087,ইভ্যালিতে ১ হাজার কোটি টাকা বিনিয়োগ করবে যমুনা গ্রুপ,2021-07-28,ইত্তেফাক রিপোর্ট,বহুল আলোচিত ইকমার্স প্রতিষ্ঠান ইভ্যালি। এখান থেকে পণ্য কেনার জন্য টাকা দিয়ে রেখেছেন অনেক গ্রাহক। টাকা ফেরত পাওয়া যাবে নাকি খোয়া যাবে এমন দোলাচলে দিনাতিপাত করছিলেন তারা। সম্পত্তির তুলনায় দায় বেড়েছে কয়েক গুণ।সম্প্রতি ইকমার্স ব্যবসার গাইড লাইন দিয়েছে বাণিজ্য মন্ত্রণালয়। এমন পরিস্থিতির মধ্যে ইভ্যালিতে বিনিয়োগের ঘোষণা দিল দেশের শীর্ষস্থানীয় শিল্পগ্রুপ যমুনা গ্রুপ। এতে আপাতদৃষ্টিতে মনে হচ্ছে প্রতিষ্ঠানটি টিকে গেল।  গতকাল ইভ্যালির পক্ষে এক প্রেস বিজ্ঞপ্তিতে জানানো হয় প্রাথমিকভাবে ২০০ কোটি টাকা বিনিয়োগ করবে যমুনা। পর্যায়ক্রমে মোট ১ হাজার কোটি টাকা বিনিয়োগের কথা রয়েছে প্রতিষ্ঠানটির। তবে ইকমার্স প্রতিষ্ঠানটির মূল বাজার দর ভ্যালুয়শন প্রকাশ করেনি কোনো পক্ষ। ইভ্যালির এমডি ও চেয়ারম্যানের ব্যাংক হিসাব স্থগিত ....বিনিয়োগ বিষয়ে ইভ্যালির প্রতিষ্ঠাতা ও প্রধান নির্বাহী মোহাম্মদ রাসেল বলেন একটি দেশীয় উদ্যোগ হিসেবে আমাদের পাশে আরেকটি দেশীয় প্রতিষ্ঠানকে পেয়ে আমরা সত্যিই আনন্দিত। যমুনার এই বিনিয়োগ ধারাবাহিক বিনিয়োগের অংশ এবং পরবর্তী ধাপেও তাদের বিনিয়োগের সুযোগ রয়েছে। এই বিনিয়োগ ইভ্যালির ভবিষ্যত্ উন্নয়ন এবং ব্যবসা পরিধি বৃদ্ধিতে ব্যয় করা হবে।  গ্রাহকদের অর্ডার ডেলিভারি নিয়ে মোহাম্মদ রাসেল বলেন পুরোনো অর্ডার যেগুলো রয়েছে সেগুলো ডেলিভারির ব্যাপারে আমরা সর্বোচ্চ অগ্রাধিকার দিচ্ছি প্রয়োজনে আমরা আরো বিনিয়োগের ব্যবস্থা করব।বিনিয়োগ প্রসঙ্গে যমুনা গ্রুপের ব্যবস্থাপনা পরিচালক শামীম ইসলাম বলেন আমরা দেখেছি বিশ্বের বিভিন্ন দেশের উন্নয়নে স্থানীয় ইকমার্স প্রতিষ্ঠানগুলো গুরুত্বপূর্ণ ভূমিকা রাখছে। যেমনযুক্তরাষ্ট্রের ক্ষেত্রে আমাজন চীনের ক্ষেত্রে আলিবাবা। তেমনি বাংলাদেশে ইতিমধ্যে নিজের একটি অবস্থান তৈরি করেছে দেশীয় ইকমার্স প্রতিষ্ঠান ইভ্যালি।ইত্তেফাকএএএম