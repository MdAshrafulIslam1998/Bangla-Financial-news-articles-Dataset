Serial,Title,Date,Author,News
6614,হিমাগার স্থাপনে নতুন ঋণে জামানতের শর্ত শিথিল,2015-03-08,ইত্তেফাক রিপোর্ট,হিমাগার স্থাপনে নতুন ঋণপ্রাপ্তিতে প্রচলিত ডাউনপেমেন্টে ছাড় দেয়ার পর এবার জামানত গ্রহণের বিষয়টিও শিথিল করা হয়েছে। এতে হিমাগার স্থাপনে নতুন ঋণ প্রদানের ক্ষেত্রে জামানত ঘাটতি থাকলে গ্রাহকের কাছ থেকে নতুন জামানত গ্রহণের শর্তটি শিথিলের সিদ্ধান্ত নিয়েছে বাংলাদেশ ব্যাংক। রবিবার কেন্দ্রীয় ব্যাংকের ব্যাংকিং প্রবিধি ও নীতি বিভাগ কৃষকদের বৃহত্তর স্বার্থে স্থাপিত হিমাগার প্রকল্পগুলোর পুনর্বাসনের আগের পরিপত্র সংশোধন করেছে। নতুন পরিপত্রে বলা হয়েছেপ্লেসকৃত মালামালের দ্বারা ঋণের দায় আচ্ছাদিত বিবেচনায় নতুন করে চলতি মূলধন ঋণ প্রদানের ক্ষেত্রে নতুন জামানত গ্রহণ করার শর্তটি শিথিলযোগ্য হিসেবে বিবেচিত হবে। উত্তরাঞ্চলের কৃষকদের বৃহত্তর স্বার্থে হিমাগার স্থাপনে আর্থিক সংকট কাটাতে কেন্দ্রীয় ব্যাংক এ সিদ্ধান্ত নিলেও গতকালের পরিপত্রে দেশের সব অঞ্চলের হিমাগার প্রকল্পগুলোর ক্ষেত্রে এ শিথিল বিধান প্রযোজ্য হবে বলে বলা হয়েছে। আগের পরিপত্রে বলা হয়নির্ধারিত সময়ে ঋণ আদায় না হলে ঋণ শ্রেণিকরণ ও প্রভিশনিংয়ের প্রচলিত নিয়ম প্রযোজ্য হবে এবং ব্যাংক তার প্রচলিত নিয়মে ঋণ আদায় নিশ্চিত করবে। আর যেসব হিমাগার প্রকল্পগুলোর বিরুদ্ধে মামলা রয়েছেসেগুলো আপোষরফা সোলেনামার ভিত্তিতে নিষ্পত্তি করার পরামর্শ দেয়া হয়েছে। একই সঙ্গে হিমাগার প্রকল্পগুলোর যেসব ঋণ হিসাব পূর্বে পুনঃতফসিলিকরণ হয়েছে সেসব ঋণ হিসাবের জন্যও এ সুবিধা প্রযোজ্য হবে।