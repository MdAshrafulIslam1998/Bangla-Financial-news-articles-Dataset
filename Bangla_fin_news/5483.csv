Serial,Title,Date,Author,News
5483,আগামী বছর বিশ্ব অর্থনৈতিক প্রবৃদ্ধি বাড়বে গোল্ডম্যান স্যাকস,2015-12-24,ইত্তেফাক রিপোর্ট,আগামী ২০১৬ সালে বিশ্ব অর্থনৈতিক প্রবৃদ্ধি বাড়বে বলে পূর্বাভাস দিয়েছে বিনিয়োগ ও গবেষণা প্রতিষ্ঠান গোল্ডম্যান স্যাকস। বর্তমানের তুলনায় অর্থনৈতিক স্থিতিশীলতাও বাড়বে বলে পূর্বাভাসে বলা হয়েছে।  ২০১৬ সালে বিশ্ব অর্থনৈতিক প্রবৃদ্ধি হবে সাড়ে তিন শতাংশ। সংকটের মধ্যে থাকা উদীয়মান অর্থনৈতিক দেশ এবং ইউরোপের বেশিরভাগ দেশের অর্থনীতিতে গতি ফিরে আসার কারণে বিশ্ব অর্থনৈতিক প্রবৃদ্ধি বাড়বে। তবে বিশ্বের শীর্ষ দুই অর্থনৈতিক শক্তির দেশ যুক্তরাষ্ট্র এবং চীনের প্রবৃদ্ধি কমবে বলে মনে করছে তারা। ২০১৫ সালের ২ দশমিক ৪ শতাংশ থেকে যুক্তরাষ্ট্রের প্রবৃদ্ধি ২০১৬ সালে কমে ২ দশমিক ২ শতাংশ হবে। আর চীনের প্রবৃদ্ধি ৬ দশমিক ৯ শতাংশ থেকে কমে হবে ৬ দশমিক ৪ শতাংশ। তবে ভারত জাপান রাশিয়াসহ ইউরোপের বেশিরভাগ দেশের প্রবৃদ্ধি বাড়বে।