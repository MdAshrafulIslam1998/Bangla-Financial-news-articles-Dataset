Serial,Title,Date,Author,News
6762,ডিএনসিসির ১৫ বাজার ফরমালিনমুক্ত হবে,2015-01-29,ইত্তেফাক রিপোর্ট,ঢাকা উত্তর সিটি করপোরেশনের ডিএনসিসি নিজস্ব মালিকানাধীন ১৫টি বাজার শতভাগ ফরমালিনমুক্ত করার উদ্যোগ নিয়েছে সংস্থাটি। এ বিষয়ে সার্বিক তদারকির জন্য বাজারে মোবাইল কোর্ট পরিচালনা করা হবে। বৃহস্পতিবার ডিএনসিসি পক্ষ থেকে পাঠানো এক সংবাদ বিজ্ঞপ্তির মাধ্যমে জানানো হয় বুধবার বিকেলে সংস্থাটির নগর ভবনের সম্মেলন কক্ষে অভ্যন্তরীণ এক সভায় এ সিদ্ধান্ত হয়। এতে বলা হয় প্রতিটি বাজারে খাদ্যদ্রব্যে ফরমালিন রয়েছে কিনা তা যাচাইয়ের জন্য বাজারের একটি বুথ স্থাপন করা হবে। বাজারের আকার ও গুরুত্বের উপর ভিত্তি করে বুথের সংখ্যা বাড়ানো হতে পারে। এসময় সভায় ফরমালিন শনাক্তকারী প্রয়োজনীয় দ্রব্যাদি মেশিন সংগ্রহের জন্যও সংস্থার কর্মকর্তাদের নির্দেশনা দেন প্রশাসক ড. রাখাল চন্দ্র বর্মন। প্রতিটি রাজারেই ফরমালিন শনাক্তকারী বুথে প্রয়োজনীয় জনবল নিয়োজিত রাখা ও তাদের প্রশিক্ষণ দেয়ারও সিদ্ধান্ত হয় সভায়। এক্ষেত্রে সংশ্লিষ্ট বাজারে ফরমালিনযুক্ত খাদ্যদ্রব্য পাওয়া গেলে সংশ্লিষ্ট ব্যক্তি ও প্রতিষ্ঠানের বিরুদ্ধে আইনানুগ ব্যবস্থা নেয়া হবে বলে জানানো হয়। ডিএনসিসির প্রশাসক ড. রাখাল চন্দ্র বর্মনের সভাপতিত্বে অভ্যন্তরীণ সভায় আরও উপস্থিত ছিলেন করপোরেশনের সচিব মো. আবু ছাইদ শেখ প্রধান স্বাস্থ্য কর্মকর্তা বিগ্রেডিয়ার জেনারেল এ কে এম মাসুদ আহসান প্রধান প্রকৌশলী বিগ্রেডিয়ার জেনারেল মো. গাজী ফিরোজ রহমান প্রধান রাজস্ব কর্মকর্তা মো. মমতাজ উদ্দিন প্রমুখ। এসময় বিভিন্ন অঞ্চলের নির্বাহী কর্মকর্তারাও উপস্থিত ছিলেন।