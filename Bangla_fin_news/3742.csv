Serial,Title,Date,Author,News
3742,৫ মাসে এডিপি বাস্তবায়নের হার ২০১১ শতাংশ,2017-12-20,অনলাইন ডেস্ক,চলতি অর্থবছরে জুলাই থেকে নভেম্বর পর্যন্ত বার্ষিক উন্নয়ন কর্মসূচি এডিপি বাস্তবায়নের হার ২০ দশমিক ১১ শতাংশ এবং ব্যয় হয়েছে ৩২ হাজার ৯৯৭ কোটি টাকা যা প্রত্যাশার চেয়ে ভালো।  পরিকল্পনা মন্ত্রণালয়ের বাস্তবায়ন পরীবিক্ষণ ও মূল্যায়ন বিভাগের আইএমইডি সর্বশেষ পরিসংখ্যান অনুযায়ী গত অর্থবছরের একই সময়ে এডিপি বাস্তবায়নের হার ছিল ১৯ দশমিক ১৩ শতাংশ। এ সময় সর্বমোট ব্যয় হয় ২৩ হাজার ৫৯৪ কোটি টাকা।  আইএমইডির পরিসংখ্যানে দেখা যায় চলতি অর্থবছরের জুলাইনভেম্বর সময়ে ব্যয়কৃত ৩২ হাজার ৯৯৭ কোটি টাকার মধ্যে জিওবি তহবিল থেকে ১৭ হাজার ৭১৮ কোটি টাকা ব্যয় হয় যার বাস্তবায়ন হার ১৮ দশমিক ৫৫ শতাংশ।  এছাড়া প্রকল্প সহায়তা থেকে ১৩ হাজার ৬৮৪ কোটি টাকা ব্যয় হয়েছে যেখানে বাস্তবায়ন হার শতকরা ২২ দশমিক ৫৯ ভাগ। অবশিষ্ট এক হাজার ৬৩১ কোটি টাকা বিভিন্ন সংস্থার নিজস্ব তহবিল থেকে ব্যয় করা হয় যার বাস্তবায়ন হার ২০ দশমিক ০১ শতাংশ।  আইএমইডি সচিব মো. মফিজুল ইসলাম আজ বুধবার জানান চলতি অর্থবছরের শুরুতেই উন্নয়ন প্রকল্পের বাস্তবায়ন বিষয়ে মনিটরিংয়ের ওপর অনেক সক্রিয় ছিল। এই মনিটরিং কৌশলের আওতায় সকল উন্নয়ন স্কিমকে অন্তর্ভুক্ত করা হয়।  তিনি মনে করেন গত ৫ মাসে বন্যা ও অতিবৃষ্টির মতো প্রাকৃতিক বিপর্যয়ের মধ্যেও এডিপি বাস্তবায়নের হার ২০ দশমিক ১১ শতাংশ ভালো। তিনি বলেন চলতি বছরে এডিপি বাস্তবায়নের হার শতভাগ অর্জিত হবে বলে আমরা আশাবাদী।  ইত্তেফাককেকে