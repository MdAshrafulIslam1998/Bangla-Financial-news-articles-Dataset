Serial,Title,Date,Author,News
4882,মূল্যস্ফীতি কমে ৫৩৭ শতাংশ,2016-09-07,ইত্তেফাক রিপোর্ট,বিদায়ী আগস্ট মাসে সার্বিক মূল্যস্ফীতির হার পয়েন্টটুপয়েন্ট হিসেবে কমলেও শহরাঞ্চলে মূল্যস্ফীতি বেড়েছে। মূলত মাছমাংস ডিম শাকসবজি মসলা তেল পরিধেয় বস্ত্র জ্বালানি বাড়ি ভাড়া আসবাবপত্রগৃহস্থালি চিকিত্সা পরিবহন শিক্ষা উপখাতে পণ্যর দাম গত মাসের তুলনায় কিছুটা বাড়ায় শহরে মূল্যস্ফীতি হার ঊর্ধ্বমুখী লক্ষ্য করা গেছে। বিদায়ী আগস্টে শহরাঞ্চলে মূল্যস্ফীতির হার হয়েছে ৭ দশমিক ১৫ ভাগ। মঙ্গলবার রাজধানীর শেরেবাংলা নগরের এনইসি সম্মেলন কক্ষে বিবিএস এর মূল্যস্ফীতির হালনাগাদ তথ্য প্রকাশ করেন পরিকল্পনামন্ত্রী আ হ ম মুস্তফা কামাল। তিনি বলেন আগস্টে মূল্যস্ফীতি কমে হয়েছে ৫.৩৭ শতাংশ যা গত ১০ বছরের মধ্যে সর্বনিম্ন।  বিবিএস তথ্য অনুযায়ী শহর অঞ্চলে আগস্টে সার্বিক মূল্যস্ফীতি হয়েছে ৭ দশমিক ১৫ শতাংশ যা আগের মাসে ছিল ৭ শতাংশ। শহরাঞ্চলে খাদ্যপণ্যের মূল্যস্ফীতি বেড়ে দাঁড়িয়েছে ৬ দশমিক ৩৯ শতাংশ যা আগের মাসে ছিল ৬ দশমিক ১১ শতাংশে আর খাদ্য বহির্ভূত খাতে মূল্যস্ফীতি বেড়ে দাঁড়িয়েছে ৭ দশমিক ৯৯ শতাংশ যা আগের মাসে ছিল ৭ দশমিক ৯৮ শতাংশে।  এদিকে আগস্ট মাসে দেশের সার্বিক মূল্যস্ফীতি কমে হয়েছে ৫ দশমিক ৩৭ শতাংশ এর আগের মাসে অর্থাত্ জুলাই মাসে ছিল ৫ দশমিক ৪০ শতাংশ আগস্টে খাদ্যে মূল্যস্ফীতি হয়েছে ৪ দশমিক ৩০ শতাংশ যা জুলাইয়ে ছিল ৪ দশমিক ৩৫ শতাংশ। এছাড়া খাদ্য বহির্ভূত পণ্যে মূল্যস্ফীতি হয়েছে ৭ শতাংশ যা আগের মাসে ছিল ৬ দশমিক ৯৮ শতাংশ।  বিবিএস তথ্য অনুযায়ী আগস্টে গ্রামাঞ্চলে সার্বিক মূল্যস্ফীতি হয়েছে ৪ দশমিক ৪১ শতাংশ যা তার আগের মাসে ছিল ৪ দশমিক ৫৪ শতাংশ। খাদ্য পণ্যে মূল্যস্ফীতি কমে দাঁড়িয়েছে ৩ দশমিক ৪০ শতাংশে যা তার আগের মাসে ছিল ৩ দশমিক ৫৯ শতাংশ। খাদ্য বহির্ভূত পণ্যে আগস্ট মাসে মূল্যস্ফীতি বেড়ে দাঁড়িয়েছে ৬ দশমিক ২৮ শতাংশে যা তার আগের মাসে ছিল ৬ দশমিক ২৬ শতাংশ।  বিবিএসের কর্মকর্তারা জানান পোশাক জ্বালানি বাড়ি ভাড়া আসবাবপত্রগৃহস্থালি চিকিত্সা পরিবহন শিক্ষা উপখাতে পণ্যর দাম গতে মাসের তুলনায় কিছুটা বাড়ায় শহরে মূল্যস্ফীতি হার বেড়েছে। আগস্ট পর্যন্ত গত একবছরে গড় মূল্যস্ফীতি হয়েছে ৫ দশমিক ৭৭ ভাগ। এসময় জানানো হয় গত জুলাই ও আগস্টে জাতীয় মজুরি বৃদ্ধি পেয়েছে যথাক্রমে ৬ দশমিক ১৩ ও ৬ দশমিক শূন্য ৬ ভাগ।