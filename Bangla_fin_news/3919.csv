Serial,Title,Date,Author,News
3919,‌‘সরকার চাইলে সাহায্য দিতে প্রস্তুত বিশ্বব্যাংক’,2017-09-27,ইত্তেফাক রিপোর্ট,বিশ্বব্যাংকের ঢাকা কার্যালয়ে এক পূর্বাভাস প্রতিবেদন প্রকাশ করা হয়েছে। এতে বিশ্বব্যাংকের কান্ট্রি ডিরেক্টর চিমিয়াও ফ্যান বলেছেন চলমান রোহিঙ্গা সংকট নিয়ে বিশ্বব্যাংক অন্যান্য উন্নয়ন সহযোগিদের সঙ্গে নিয়ে নিবিড় পর্যবেক্ষণ করছে। সরকার চাইলে এ বিষয়ে সাহায্য দিতে প্রস্তুত বিশ্বব্যাংক। তবে বাংলাদেশ সরকারের শরণার্থী বা উদ্বাস্তু বিষয়ে একটি নীতিগত কাঠামো থাকা প্রয়োজন।  আজ বুধবার বিশ্বব্যাংকের ঢাকা কার্যালয়ে এক সংবাদ সম্মেলন অনুষ্ঠিত হয়। এ সম্মেলন এ তথ্য জানানো হয়। সংবাদ সম্মেলনে এ বছর বাংলাদেশের সম্ভাব্য প্রবৃদ্ধির বিষয়েও ধারণা দেয় বিশ্বব্যাংক। বাংলাদেশ ডেভেলপমেন্ট আপডেট শীর্ষক প্রতিবেদন প্রকাশ করে মোট দেশজ উৎপাদন জিডিপি  প্রবৃদ্ধিরও পূর্বাভাস দেয়া হয়।  বাংলাদেশের অর্থনীতির পর্যবেক্ষণে বিশ্ব ব্যাংক জানিয়েছে চলতি অর্থ বছরে জিডিপি প্রবৃদ্ধি হতে পারে ৬ দশমিক ৪ শতাংশ। যা ৭ দশমিক ৪ শতাংশ প্রবৃদ্ধি অর্জনের সরকারের লক্ষ্য রয়েছে।  বিশ্বব্যাংক মনে করে বর্তমানে দক্ষ শ্রমশক্তি গড়ে তোলাই বাংলাদেশের চ্যালেঞ্জ। কারণ বিনিয়োগকারীরা যে ধরনের জনশক্তি চাচ্ছে সে ধরনের জনশক্তি গড়ে ওঠছে না।  বিশ্বব্যাংক জানায় সম্প্রতি বন্যায় দুর্গত ও রোহিঙ্গাদের যে ত্রাণ দেয়া হচ্ছে তা বাজেটে ছিল না। তার জন্য বাড়তি চাপ নিতে হচ্ছে সরকারকে।  ইত্তেফাককেকে