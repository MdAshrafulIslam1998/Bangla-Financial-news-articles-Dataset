Serial,Title,Date,Author,News
6552,ঢাকা ও চট্টগ্রাম সিটি নির্বাচন শুক্র ও শনিবার ব্যাংক খোলা,2015-03-24,ইত্তেফাক রিপোর্ট,ঢাকা উত্তর ও দক্ষিণ এবং চট্টগ্রাম সিটি কর্পোরেশন নির্বাচনের মনোনয়নপত্র জমা দেয়ার সুবিধার্থে আগামী শুক্র ও শনিবার সাপ্তাহিক ছুটির দিনেও নির্বাচনী এলাকার সব ব্যাংকের শাখা খোলা রাখার নির্দেশ দিয়েছে বাংলাদেশ ব্যাংক।  আগামী রবিবার মনোনয়নপত্র জমা দেয়ার শেষ দিন হওয়ায় নির্বাচন কমিশন সচিবালয়য়ের অনুরোধের পরিপ্রেক্ষিতে এ নির্দেশনা দেয়া হয়েছে।  মঙ্গলবার এ সংক্রান্ত একটি প্রজ্ঞাপন জারি করে ব্যাংকগুলোর প্রধান নির্বাহীদের কাছে পাঠানো হয়েছে।  প্রজ্ঞাপনে বলা হয়েছে সিটি কর্পোরেশনের সাধারণ নির্বাচনে প্রার্থীর জামানতের টাকার ট্রেজারি চালান পেঅর্ডার বা কোনো ব্যাংকের টাকা জমার রসিদ সংগ্রহের সুবিধার্থে পর্যাপ্ত নিরাপত্তা নিশ্চিত করে ঢাকা ও চট্টগ্রাম মেট্রোপলিটন এলাকায় অবস্থিত সব শাখা আগামী ২৭ ও ২৮ মার্চ খোলা রাখতে হবে। একই সঙ্গে কেন্দ্রীয় ব্যাংকের এ প্রজ্ঞাপনের সঙ্গে নির্বাচন কমিশন সচিবালয় থেকে পাঠানো একটি চিঠি সংযুক্ত করে দেয়া হয়েছে।  কমিশনের চিঠিতে বলা হয়েছে গত ১৮ মার্চ এ তিন সিটি নির্বাচনের তফসিল ঘোষণা করা হয়। ঘোষিত সময়সূচী অনুযায়ী আগামী ২৯ মার্চের মধ্যে মনোনয়নপত্র দাখিলকারীর নির্ধারিত জামানত জমার ট্রেজারি চালান পেঅর্ডার বা টাকা জমার রসিদ মনোনয়নপত্রের সঙ্গে সংযুক্ত করতে হবে। তবে আগামী ২৬ মার্চ বৃহস্পতিবার মহান স্বাধীনতা দিবসে সরকারি ছুটি এবং ২৭ ও ২৮ মার্চ শুক্র ও শনিবার সাপ্তাহিক ছুটির কারণে ব্যাংক বন্ধ থাকবে। এতে প্রার্থীরা ট্রেজারি চালনা পেঅর্ডার বা টাকা জমার রসিদ সংগ্রহ করতে পারবেন না। এমন পরিস্থিতিতে সাপ্তাহিক ছুটির দুদিন ঢাকা ও চট্টগ্রাম মেট্রোপলিটন এলাকার সব ব্যাংক শাখা খোলা রাখার নির্দেশনা দিতে অনুরোধ করা হয়।