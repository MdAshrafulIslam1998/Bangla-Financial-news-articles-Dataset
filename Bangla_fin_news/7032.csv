Serial,Title,Date,Author,News
7032,দুই বছরের মধ্যে সর্বনিম্ন মূল্যস্ফীতি,2014-11-13,ইত্তেফাক রিপোর্ট,গত দুই বছরের মধ্যে সর্বনিম্ন পর্যায়ে চলে এসেছে মূল্যস্ফীতির হার। গেলো অক্টোবর মাসে মূল্যস্ফীতির হার দাঁড়িয়েছে ৬ দশমিক ৬০ শতাংশে। এর আগে ২০১২ সালের নভেম্বরে এ হার ছিলো ৬ দশমিক ৫৫ শতাংশ। এরপর ২০১৩ সালের ফেব্রুয়ারিতে এ হার ৭ শতাংশ এবং এপ্রিলে ৮ শতাংশ ছাড়িয়ে যায়। পরবর্তীতে কমতে থাকলেও তা ৭ শতাংশের উপরেই ছিলো মূল্যবৃদ্ধির হার। চলতি ২০১৪ সালের জুলাই মাস থেকে এ হার আবার ৬ শতাংশের নিচে নামতে থাকে। পরিসংখ্যান ব্যুরোর বিবিএস সর্বশেষ হালনাগাদ প্রতিবেদনে এ তথ্য উঠে এসেছে। সংবাদ সম্মেলে বৃহস্পতিবার পরিকল্পণামন্ত্রী আ হ ম মুস্তফা কামাল জানান আন্তর্জাতিক বাজারে ভোজ্য তেলসহ বিভিন্ন পণ্যের দাম কমে আসার প্রভাব প্রভাব বাংলাদেশেও পড়েছে। তিনি বলেন বাংলাদেশ অনেক পণ্যেই ভারত থেকে আমদানি করে। ভারতের বাজারে মূল্যস্ফীতি বাড়াকমা বাংলাদেশের বাজারকেও প্রভাবিত করে। পরিকল্পনা মন্ত্রণালয়ে আয়োজিত সংবাদ সম্মেলনে আরো উপস্থিত ছিলেন পরিসংখ্যান ও তথ্য ব্যবস্থাপনা বিভাগের সচিব সুরাইয়া বেগম বিবিএস মহাপরিচালক গোলাম মোস্তফা কামাল ও পরিকল্পনা সচিব ভূঁইয়া সফিকুল ইসলাম।