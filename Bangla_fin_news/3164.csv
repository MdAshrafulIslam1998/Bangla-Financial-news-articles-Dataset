Serial,Title,Date,Author,News
3164,নতুন বছরের প্রথম দিনই বাড়ল স্বর্ণের দাম,2019-01-01,অনলাইন ডেস্ক,নতুন বছরের প্রথম দিনেই স্বর্ণের দাম বাড়ানোর ঘোষণা দিয়েছে স্বর্ণ ব্যবসায়ীদের সংগঠন বাংলাদেশ জুয়েলার্স সমিতি বাজুস। আন্তর্জাতিক বাজারে স্বর্ণের দাম বৃদ্ধি পাওয়ায় দেশের বাজারেও তা বাড়ানো হয়েছে বলে জানিয়েছে বাজুস।মঙ্গলবার এক বিজ্ঞপ্তিতে বাজুস জানায় প্রতি ভরি স্বর্ণে সর্বোচ্চ ১ হাজার ৫১৬ টাকা পর্যন্ত বাড়িয়ে নতুন দর নির্ধারণ করা হয়েছে। আন্তর্জাতিক বাজারে স্বর্ণের দাম বৃদ্ধি পাওয়ায় দেশের বাজারেও তা বাড়ানো হয়েছে।সংগঠনটির সাধারণ সম্পাদক দিলীপ কুমার আগারওয়াল বলেন আন্তর্জাতিক বাজারের সঙ্গে সামঞ্জস্য রেখে দেশের বাজারে সোনা রূপার দাম ওঠানামা করে। এজন্য বুধবার থেকে বাড়তি দামে স্বর্ণ বিক্রি হবে। পরবর্তী নির্দেশ না দেওয়া পর্যন্ত এ দাম বলবৎ থাকবে।নবনির্ধারণ করা মূল্যতালিকা অনুযায়ী ২২ ও ১৮ ক্যারেটের স্বর্ণ প্রতি ভরিতে বেড়েছে ১ হাজার ৫১৬ টাকা। আর ২১ ক্যারেট স্বর্ণ প্রতি ভরিতে বেড়েছে ১ হাজার ৪৫৮ টাকা। তবে অপরিবর্তিত রয়েছে সনাতন পদ্ধতির স্বর্ণ ও রূপার দাম। সারাদেশের স্বর্ণের দোকানগুলোতে মঙ্গলবার ১ জানুয়ারি পর্যন্ত ২২ ক্যারেটের প্রতি ভরি স্বর্ণ বিক্রি হচ্ছে ৪৭ হাজার ৪৭২ টাকা ২১ ক্যারেট ৪৫ হাজার ১৯৮ টাকা এবং ১৮ ক্যারেট ৪০ হাজার ১২৪ টাকায়।বাজুস তথ্যমতে বুধবার ২ জানুয়ারি থেকে ২২ ক্যারেটের প্রতি ভরি স্বর্ণের দাম নির্ধারণ করা হয়েছে ৪৮ হাজার ৯৮৮ টাকা। এছাড়া ২১ ক্যারেট ৪৬ হাজার ৬৫৬ টাকা এবং ১৮ ক্যারেট স্বর্ণের দাম নির্ধারণ করা হয়েছে ৪১ হাজার ৬৪০ টাকা।এর আগে ২২ ডিসেম্বর বাজুসের পক্ষ থেকে এক বিজ্ঞপ্তিতে স্বর্ণের দাম বাড়ানোর ঘোষণা দেওয়া হলেও ঘোষণার ৬ ঘণ্টা পরই সিদ্ধান্ত পরিবর্তন করে স্বর্ণ ব্যবসায়ীরা।আরও পড়ুন ...নিরঙ্কুশ বিজয়ে শেখ হাসিনাকে সৌদি বাদশাহ ও যুবরাজের অভিনন্দনইত্তেফাকজেডএইচডিএমআই