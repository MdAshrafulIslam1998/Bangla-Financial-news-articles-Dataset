Serial,Title,Date,Author,News
5401,জরুরি সংবাদ সম্মেলন ডেকেছে ডিএসই,2016-01-27,অনলাইন ডেস্ক,ক্রমাগত পতনের প্রেক্ষাপটে বাজার পরিস্থিতি নিয়ে জরুরি সংবাদ সম্মেলন ডেকেছে দেশের প্রধান পুঁজিবাজার ঢাকা স্টক এক্সচেঞ্জ ডিএসই কর্তৃপক্ষ।  বৃহস্পতিবার বেলা ১২টায় রাজধানীর মতিঝিলে নিজস্ব কার্যালয়ে এ সংবাদ সম্মেলন হবে বলে সাংবাদিকদের জানিয়েছেন ডিএসইর মুখপাত্র শফিকুর রহমান।  বুধবার নিয়ে টানা ছয় দিন মূলসূচক পড়েছে ডিএসইতে কমেছে লেনদেনও। এই ছয় দিনে ডিএসইর প্রধান সূচক ডিএসইএক্স ১১২ পয়েন্ট কমেছে লেনদেন নেমে এসেছে প্রায় অর্ধেকে।  ডিএসইর ওয়েবসাইটের তথ্য অনুযায়ী ১৯ জানুয়ারি ডিএসইএক্স ছিল ৪ হাজার ৬৯৮ পয়েন্ট। বুধবার তা নেমে দাঁড়িয়েছে ৪ হাজার ৫৮৫ পয়েন্টে। আগের দিনের তুলনায় এদিন সূচক কমেছে ২৪ পয়েন্টের বেশি লেনদেন কমেছে ৮৭ কোটি টাকা। তবে এদিন লেনদেন বেড়েছে অপর পুঁজিবাজার চট্টগ্রাম স্টক এক্সচেঞ্জে সিএসই। সিএসইতে লেনদেন হয়েছে ৩৩ কোটি টাকার শেয়ার। সিএসইর সার্বিক সূচক সিএএসপিআই ৬৭ পয়েন্ট কমে দাঁড়িয়েছে ১৪ হাজার ১২১ পয়েন্টে।