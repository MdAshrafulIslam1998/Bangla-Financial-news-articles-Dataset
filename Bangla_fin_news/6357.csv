Serial,Title,Date,Author,News
6357,‘৭৫ শতাংশ পোশাক কারখানার পরিবেশের উন্নতি হয়েছে’,2015-05-14,ইত্তেফাক রিপোর্ট,আইএলও আবাসিক প্রধান শ্রীনিবাস রেড্ডি বলেন রানা প্লাজা ধসের পর বাংলাদেশের ৭৫ শতাংশ পোশাক কারখানার কর্মপরিবেশের উন্নতি হয়েছে।  বৃহস্পতিবার বাংলাদেশ ব্যাংকের জাহাঙ্গীর আলম সম্মেলন কক্ষে বাংলাদেশে মূল্যস্ফীতি নিয়ন্ত্রণ প্রবৃদ্ধি অর্জন এবং কর্মসংস্থান সৃষ্টিতে চ্যালেঞ্জ  বাংলাদেশ ব্যাংকের ভূমিকা শীর্ষক সেমিনারের উদ্বোধনী অনুষ্ঠানে তিনি এ কথা বলেন।  বাংলাদেশ ব্যাংক এবং আন্তর্জাতিক শ্রম সংস্থা আইএলও যৌথভাবে সেমিনারের আয়োজন করে।  অনুষ্ঠানে কেন্দ্রীয় ব্যাংকের গভর্নর ড. আতিউর রহমান প্রধান অর্থনীতিবিদ ড. বিরুপক্ষ পাল আইএলও জেনেভা কার্যালয়ের এমপ্লয়মেন্ট এন্ড লেবার মার্কেট পলিসিজ শাখার প্রধান আয়ানাতুল ইসলাম বক্তব্য রাখেন।  রেড্ডিবলেন এ দেশের পোশাক শিল্পে বিপুলসংখ্যক নারী শ্রমিক কাজ করছে যা নারীর ক্ষমতায়ন ও অর্থনৈতিক উন্নয়নে অবদান রাখছে। তবে কর্মদক্ষতার অভাব এদের জীবনমান উন্নয়নে বড় বাঁধা। পোশাক শ্রমিকসহ বাংলাদেশের তরুণদের কর্মদক্ষতা বাড়ানোর ওপর তিনি গুরুত্বারোপ করেন।