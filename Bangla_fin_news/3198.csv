Serial,Title,Date,Author,News
3198,এজেন্ট ব্যাংকিংই আগামী দিনের ব্যাংকিং আতিউর রহমান,2018-11-20,অনলাইন ডেস্ক,বাংলাদেশ ব্যাংকের সাবেক গভর্নর এবং উন্নয়ন সমন্বয়ের চেয়ারম্যান অধ্যাপক ড. আতিউর রহমান বলেছেন আধুনিক তথ্য ও যোগাযোগ প্রযুক্তিভিত্তিক ব্যাংকিং সেবা প্রত্যন্ত অঞ্চলের মানুষের কাছে পৌঁছে দেওয়ার মাধ্যমে এজেন্ট ব্যাংকিং দেশের আর্থিক সেবা খাতে বিপ্লব ঘটিয়ে দিয়েছে। এর ফলে একদিকে প্রান্তিক মানুষ আর্থিক সেবার মাধ্যমে উপকৃত হচ্ছেন অন্য দিকে আর্থিক অন্তর্ভুক্তির বিকাশের কারণে সামষ্টিক অর্থনীতিও শক্তিশালী ভিতের ওপর দাঁড়াচ্ছে। তাই এজেন্ট ব্যাংকিংয়ের প্রসার অব্যাহত থাকবে এবং এটিই হবে আগামী দিনের ব্যাংকিং।মঙ্গলবার বেসরকারি প্রশিক্ষণ প্রতিষ্ঠান এক্সপার্টস একাডেমি লিমিটেডের উদ্যোগে এজেন্টদের প্রশিক্ষণ কর্মশালা উদ্বোধনকালে তিনি এ কথা বলেন। মাঠ পর্যায়ে গ্রাহকরা যেন এজেন্টদের কাছ থেকে সর্বোত্তম আর্থিক সেবা পান তা নিশ্চিত করার জন্য এ প্রশিক্ষণ কর্মশালা আয়োজিত হয়। উদ্বোধনী অনুষ্ঠানে উপস্থিত ছিলেন বাংলাদেশ ব্যাংকের সাবেক নির্বাহী পরিচালক এবং এক্সপার্টস একাডেমির চেয়ারম্যান মাহফুজুর রহমান এবং সাবেক ব্যাংকার এবং এক্সপার্টস একাডেমির ব্যবস্থাপনা পরিচালক ইশতিয়াক আহমেদ।ড. আতিউর রহমান বলেন যে বাংলাদেশে এজেন্ট ব্যাংকিং শুরু করার পর যে সাফল্য এসেছে তা আসলেই উৎসাহজনক। বর্তমানে ১৭টি ব্যাংকের ৫৩০০ এর বেশি এজেন্ট আউটলেটের মাধ্যমে ২ কোটি একাউন্ট পরিচালিত হচ্ছে। নিয়মিত ব্যাংকিং সেবার পাশাপাশি সামাজিক নিরাপত্তা কর্মসূচির ভাতা প্রদান স্কুল ব্যাংকিং বিল পরিশোধে এজেন্ট ব্যাংকিং বিশেষ ভূমিকা রাখছে। আর প্রত্যন্ত অঞ্চলে রেমিটেন্সের টাকা সহজে নিরাপদে এবং বৈধভাবে পৌঁছানোর ক্ষেত্রেও এজেন্ট আউটলেটগুলো অনন্য ভূমিকা রাখছে। এসএমই ঋণ প্রদানের মাধ্যমে আগে ব্যাংকিং সেবার বাইরে থাকা এলাকায় অকৃষি খাতের বিকাশে এজেন্ট ব্যাংকিং মুখ্য ভূমিকা রাখবে বলে তিনি মনে করেন।তিনি আরও বলেন যে এজেন্ট ব্যাংকিংয়ের মাধ্যমে মানুষকে প্রাতিষ্ঠানিক সঞ্চয়ের বিষয়ে আগ্রহী করা সম্ভব হয়েছে যেমন ২০ শতাংশ এজেন্ট ব্যাংকিংয়ের গ্রাহক জানিয়েছেন যে এজেন্ট ব্যাংকিং না থাকলে তারা কোন প্রাতিষ্ঠানিক সঞ্চয় করতেন না।ইত্তেফাকজেডএইচ