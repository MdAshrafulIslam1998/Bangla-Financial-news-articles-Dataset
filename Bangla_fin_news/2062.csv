Serial,Title,Date,Author,News
2062,সরকারি প্রতিষ্ঠানে গাড়ি ক্রয়ে নিষেধাজ্ঞা,2020-07-10,ইত্তেফাক রিপোর্ট,আগামী ৩১ ডিসেম্বর পর্যন্ত সব সরকারি আধাসরকারি স্বায়ত্তশাসিত ও অন্যান্য প্রতিষ্ঠানে নতুন গাড়ি কেনায় নিষেধাজ্ঞা দিয়েছে সরকার।এসব প্রতিষ্ঠানের পরিচালন ও উন্নয়ন ব্যয়ের আওতায় যানবাহন ক্রয় বন্ধ রাখার নির্দেশনা দিয়ে বুধবার পরিপত্র জারি করেছে অর্থ মন্ত্রণালয়ের অর্থ বিভাগ।পরিপত্রটি মন্ত্রিপরিষদ বিভাগ সচিব প্রধানমন্ত্রীর কার্যালয় বাংলাদেশ মহাহিসাব নিরীক্ষক ও নিয়ন্ত্রকসহ সব মন্ত্রণালয় ও বিভাগের সচিবের কাছে পাঠানো হয়েছে।এতে বলা হয়েছে চলমান কোভিড১৯ পরিস্থিতি মোকাবিলা ও সরকারের কৃচ্ছ সাধন নীতির আলোকে ২০২০ সালের ৩১ ডিসেম্বর পর্যন্ত সব সরকারি আধাসরকারি স্বায়ত্তশাসিত ও অন্যান্য প্রতিষ্ঠানের পরিচালন ও উন্নয়ন ব্যয়ের আওতায় সব ধরনের নতুন বা প্রতিস্থাপক হিসেবে যানবাহন ক্রয় বন্ধ থাকবে। এ আদেশ অবিলম্বে কার্যকর হবে। চলমান করোনা পরিস্থিতিতে ব্যয়ে লাগাম টানতে এরই মধ্যে উন্নয়ন প্রকল্পে নিম্ন অগ্রাধিকার প্রকল্পে অর্থ ছাড় বন্ধ রেখেছে অর্থ মন্ত্রণালয়।দীর্ঘ মেয়াদে ছুটি এবং লকডাউনের কারণে প্রকল্প বাস্তবায়নে যেমন স্থবিরতা নেমে এসেছে তেমনি সরকারের রাজস্ব আদায়ের পরিমাণও সংকুচিত হয়ে এসেছে। নতুন অর্থবছর শুরু হওয়ার সঙ্গে সঙ্গে এজন্য কৃচ্ছ সাধনের পথে হাঁটছে সরকার। এরই মধ্যে চলতি অর্থবছরের বার্ষিক উন্নয়ন কর্মসূচিভুক্ত এডিপি প্রকল্পগুলোর উচ্চ মধ্যম ও নিম্ন অগ্রাধিকার নির্ধারণ করা হয়েছে।বুধবার অপর এক পরিপত্রে মন্ত্রণালয় বিভাগ বা অন্য সংস্থাগুলো উচ্চ অগ্রাধিকার চিহ্নিত প্রকল্প যথানিয়মে বাস্তবায়ন অব্যাহত রাখতে বলা হয়েছে। মধ্যম অগ্রাধিকার চিহ্নিত প্রকল্পের ক্ষেত্রে অর্থ ব্যবহার অবশ্যম্ভাবী বলে বিবেচিত হলে শুধু সেসব খাতে অর্থ ব্যয় করতে বলা হয়েছে। নিম্ন অগ্রাধিকার চিহ্নিত প্রকল্পগুলোর অর্থ ছাড় আপাতত স্থগিত থাকবে। তবে স্বাস্থ্য ও পরিবার কল্যাণ মন্ত্রণালয় এবং কৃষি মন্ত্রণালয়ের বাস্তবায়নাধীন প্রকল্পগুলো এই পরিপত্রের আওতার বাইরে থাকবে বলে উল্লেখ করা হয়েছে।ইত্তেফাকজেডএইচ