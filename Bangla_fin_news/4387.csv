Serial,Title,Date,Author,News
4387,নতুন মুদ্রানীতি ২৯ জানুয়ারি,2017-01-22,ইত্তেফাক রিপোর্ট,চলতি অর্থবছরের দ্বিতীয়ার্ধের মুদ্রানীতি ঘোষণা হওয়ার কথা ছিল ২৪ জানুয়ারি। তবে পরে তা পরিবর্তন করে নতুন তারিখ নির্ধারণ করা হয়েছে ২৯ জানুয়ারি। এখন নতুন মুদ্রানীতি তৈরির কাজ করছে বাংলাদেশ ব্যাংক। তারই অংশ হিসেবে বাংলাদেশ ব্যাংকের গভর্নর ফজলে কবির বিশিষ্ট অর্থনীতিবিদ ব্যবসায়ী কেন্দ্রীয় ও বাণিজ্যিক ব্যাংকের সাবেক ও বর্তমান ঊর্ধ্বতন কর্মকর্তা সাংবাদিকসহ বিভিন্ন পর্যায়ের বিশিষ্টজনের সঙ্গে বৈঠক করছেন। এসব বৈঠকে আসা পরামর্শের আলোকে জানুয়ারিজুন সময়ের নতুন মুদ্রানীতি তৈরি করা হবে।  চলতি অর্থবছরের প্রথমার্ধের মুদ্রানীতিতে ডিসেম্বর পর্যন্ত বেসরকারি খাতের ঋণ প্রবৃদ্ধির প্রাক্কলন করা হয় ১৬ দশমিক ৬ শতাংশ। ওই সময় আগামী জুন পর্যন্ত ১৬ দশমিক ৫ শতাংশ ঋণ প্রবৃদ্ধির পূর্বাভাস দেওয়া হয়। তবে নভেম্বর পর্যন্ত বেসরকারি খাতে প্রকৃত ঋণ প্রবৃদ্ধি হয়েছে ১৫ দশমিক শূন্য ১ শতাংশ। ডিসেম্বর শেষেও ১৫ শতাংশের আশপাশে থাকবে বলে ধারণা করছেন সংশ্লিষ্টরা।  মূল্যস্ফীতি নিয়ন্ত্রণ ও কাঙ্খিত প্রবৃদ্ধি অর্জনের মধ্যে ভারসাম্য রাখতে প্রতি ছয় মাসের আগাম মুদ্রানীতি ঘোষণা করে বাংলাদেশ ব্যাংক। সরকারের নির্ধারিত লক্ষ্যমাত্রা অর্জনকে সামনে রেখে এ নীতিতে বিভিন্ন সূচকের প্রাক্কলন করা হয়। চলতি অর্থবছরের বাজেটে জিডিপি প্রবৃদ্ধির লক্ষ্যমাত্রা ধরা হয়েছে ৭ দশমিক ২ শতাংশ। সরকার মূল্যস্ফীতির লক্ষ্যমাত্রা ধরেছে ৫ দশমিক ৬০ শতাংশ।  ইত্তেফাকএমআই