Serial,Title,Date,Author,News
6245,নারীদের করমুক্ত আয়সীমা ৩ লাখ টাকা,2015-06-04,ইত্তেফাক রিপোর্ট,আগামী ২০১৫১৬ অর্থ বছরের বাজেটে নারীদের আনুষ্ঠানিক কাজে উৎসাহ দেয়া হয়েছে। এ জন্য নারীদের করমুক্ত বার্ষিক আয়সীমা ২ লাখ ৭৫ হাজার টাকা থেকে ৩ লাখ টাকা নির্ধারণ করা হয়েছে। ৬৫ বছরোর্ধ্ব বৃদ্ধ নাগরিকদের জন্যও একই আয়সীমা। আগামী অর্থ বছরে নারী উন্নয়নে বরাদ্দ করা হয়েছে ৭৯ হাজার ৮৭ কোটি টাকা।  বৃহস্পতিবার জাতীয় সংসদে অর্থমন্ত্রী আবুল মাল আবদুল মুহিতের উপস্থাপিত জেন্ডার বাজেট প্রতিবেদনে এ ঘোষণা দেয়া হয়।  এ বছর ৪০টি মন্ত্রণালয় বা বিভাগের বাজেটে নারীদের উন্নয়নে বরাদ্দ দেয়া হয়েছে। এটি মোট বাজেট বরাদ্দের ২৬ দশমিক ৮০ শতাংশ এবং জিডিপির ৪ দশমিক ৬১ শতাংশ। গত বছর নারী উন্নয়নে ৬৪ হাজার ৮৭ কোটি টাকা বরাদ্দ করা হয়। ২০০৯১০ অর্থবছর থকে জেন্ডার বাজেট বরাদ্দ করা হচ্ছে।