Serial,Title,Date,Author,News
1665,চিনি আমদানিতে আগাম কর মওকুফ,2021-02-03,ইত্তেফাক রিপোর্ট,চিনি আমদানিতে বিদ্যমান ৪ শতাংশ আগাম কর অ্যাডভান্স ট্যাক্স বা এটি থেকে অব্যাহতি দিয়েছে জাতীয় রাজস্ব বোর্ড এনবিআর। এখন থেকে নিবন্ধিত রিফাইনাররা এই সুযোগ নিতে পারবেন। গত সোমবার এনবিআর এ বিষয়ে একটি আদেশ জারি করেছে। চিনির মূল্য বৃদ্ধিতে লাগাম টানতে বাণিজ্য মন্ত্রণালয়ের সুপারিশের পরিপ্রেক্ষিতে এ আদেশ জারি করেছে এনবিআর।নতুন ভ্যাট আইন অনুযায়ী সংযোজিত মূল্যের ওপরই ভ্যাট আদায় করা হবে অগ্রিম ভ্যাট আদায় হবে না। কিন্তু অতীতে এনবিআর আমদানি পর্যায়ে অগ্রিম ভ্যাট বা এটিভি আদায় করত। নতুন আইন অনুযায়ী এটিভি আদায় করতে না পারায় বিপুল অঙ্কের রাজস্ব হাতছাড়া হওয়ার আশঙ্কায় অ্যাডভান্স ট্যাক্স নাম দিয়ে এই অর্থ আমদানি পর্যায়ে আদায় করা হচ্ছে।  তবে এই আগাম কর পরবর্তী সময়ে যথাযথ কাগজপত্র জমা দিয়ে ফেরত নেওয়া যাবে বলে জানায় এনবিআর। কিন্তু গত কয়েক মাস ধরে এ অর্থ ফেরত পাওয়া নিয়ে জটিলতা তৈরি হয়েছে। এ নিয়ে বহু আবেদন সংশ্লিষ্ট ভ্যাট অফিসগুলোতে জমা পড়ে আছে।চিনি আমদানিকারকেরাও একই পরিস্থিতিতে পড়েছেন। এজন্য চিনির দাম বেড়ে যাচ্ছে বলে ব্যবসায়ীদের অভিযোগ। এ পরিস্থিতি বিবেচনায় নিয়ে চিনি আমদানিতে আগাম কর অব্যাহতি দেওয়া হয়েছে। জানা গেছে এক মাস আগেও চিনি কেজিপ্রতি ৬২ থেকে ৬৫ টাকায় বিক্রি হতো। অথচ এখন তা বিক্রি হচ্ছে ৬৫ থেকে ৭০ টাকায়।ইত্তেফাককেকে