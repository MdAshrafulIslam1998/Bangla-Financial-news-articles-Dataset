Serial,Title,Date,Author,News
3805,‘পাট শিল্পের উন্নয়নে সরকার বিভিন্ন পদক্ষেপ নিয়েছে’,2017-11-21,অনলাইন ডেস্ক,বস্ত্র ও পাট মন্ত্রী মুহা. ইমাজ উদ্দিন প্রামাণিক বলেছেন দেশের পাট শিল্পের উন্নয়নে বর্তমান সরকার বিভিন্ন কার্যকর পদক্ষেপ নিয়েছে।  আজ মঙ্গলবার সংসদে সরকারি দলের সদস্য রহিম উল্লাহর এক প্রশ্নের জবাবে এ কথা বলেন।  মন্ত্রী বলেন পাট অধ্যাদেশ ১৯৬২ আরও অধিকতর যুগোপযোগী করে পাট আইন ২০১৭ প্রণয়ন করা হয়েছে।তিনি বলেন বর্তমান সরকার পণ্যে পাটজাত মোড়কের বাধ্যতামূলক ব্যবহার আইন ২০১০ এবং পণ্যে পাটজাত মোড়কের বাধ্যতামূলক ব্যবহার বিধিমালা ২০১৩ প্রণয়ন করেছে। আইন বাস্তবায়নের লক্ষ্যে প্রচারপ্রচারণাসহ নিয়মিত বাজার পরিদর্শন ও ভ্রাম্যমান আদালত পরিচালিত হচ্ছে।  তিনি বলেন সরকারি ও বেসরকারি উন্নয়ন প্রকল্পসমূহ জুট জিইওটেক্সটাইলর অগ্রাধিকার ভিত্তিক ব্যবহার নিশ্চিতকরণের লক্ষ্যে বস্ত্র ও পাট মন্ত্রণালয়ের মাধ্যমে সরকারের উন্নয়ন কার্যক্রম পরিচালনাকারী সকল মন্ত্রণালয়কে অনুরোধ করা হয়েছে।  বস্ত্র ও পাট মন্ত্রী বলেন পাট পণ্যের ব্যবহার ও বাজার সম্প্রসারণের লক্ষ্যে সরকার জুট ডাইভারসিফিকেশন প্রমোশন সেন্টার জেডিপিসির মাধ্যমে নতুন নতুন পাটজাত বহুমুখী পণ্য উদ্ভাবন বিভিন্ন মেলায় প্রদর্শন ও বিপণনের ব্যবস্থা গ্রহণ করেছে। ফলে পাটের অভ্যন্তরীণ ব্যবহার বৃদ্ধি পেয়েছে এবং কাঁচা পাটের চাহিদা ও মূল্য বৃদ্ধি পাচ্ছে।  তিনি বলেন দেশের সার্বিক উন্নয়ন ও অর্থনৈতিক কার্যক্রমে পাটের গুরুত্ব বিবেচনায় পাট ও পাটজাত পণ্যের বিষয়ে শিক্ষা প্রতিষ্ঠান ও প্রশিক্ষণ ইনস্টিটিউটসমূহের পাঠ্যক্রমভুক্ত করার জন্য সংশ্লিষ্ট সকলকে অনুরোধ জানানো হয়েছে।  তিনি বলেন বিদেশে পাটের বাজার সম্প্রসারণের লক্ষ্যে সরকারি ও বেসরকারি প্রতিনিধিদল বিভিন্ন দেশে বাজার অন্বেষণ ও যোগাযোগ অব্যাহত রয়েছে। বাসস  ইত্তেফাককেকে