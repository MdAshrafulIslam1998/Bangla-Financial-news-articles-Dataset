Serial,Title,Date,Author,News
2740,অর্ধেকের বেশি গার্মেন্টসে জুলাইয়ের বেতন হয়নি,2019-08-09,ইত্তেফাক রিপোর্ট,আগামীকাল শনিবারের মধ্যে গার্মেন্টস কারখানায় ঈদ বোনাস ও জুলাইয়ের বেতন পরিশোধের বিষয়ে শ্রম মন্ত্রণালয়ের নির্দেশনা রয়েছে। তবে গতকাল বৃহস্পতিবার পর্যন্ত ৬০ শতাংশ গার্মেন্টস কারখানাই গত জুলাই মাসের বেতন পরিশোধ করেনি। অন্যদিকে প্রায় ২০ শতাংশ গার্মেন্টস কারখানা ঈদ উত্সব বোনাস পরিশোধ করেনি। গতকাল শ্রম মন্ত্রণালয় থেকে পাঠানো এক প্রেস বিজ্ঞপ্তিতে এ তথ্য জানা গেছে।শ্রম মন্ত্রণালয়ের আওতাধীন কলকারখানা ও প্রতিষ্ঠান পরিদর্শন অধিদপ্তরের ডিআইএফই কর্মকর্তারা এ তথ্য জানিয়েছেন বলে বিজ্ঞপ্তিতে জানানো হয়। অবশ্য পোশাক শিল্প মালিকদের সংগঠন বিজিএমইএর সদস্যভুক্ত কারখানার মধ্যে গতকাল পর্যন্ত ৯৫ শতাংশ কারখানার শ্রমিকদের উৎসব বোনাস পরিশোধ করা হয়েছে বলে জানানো হয়েছে। বাকি ৫ শতাংশ কারখানার বোনাস আগামীকালের মধ্যে পরিশোধ করা হবে। একইভাবে জুলাইয়ের বেতনও আগামীকালের মধ্যে পরিশোধ করা হবে বলে জানানো হয়েছে।আরো পড়ুন  ...সবচেয়ে বেশি আয় করা নারী অ্যাথলেট সেরেনাওসাকাঅন্যদিকে পোশাক শিল্প মালিকদের আরেক সংগঠন বিকেএমইএর সদস্যভুক্ত কারখানাগুলোতে গতকাল পর্যন্ত ৯২ শতাংশ কারখানা বোনাসের অর্থ পরিশোধ করেছে বলে জানানো হয়েছে।শ্রম মন্ত্রণালয়ের বিজ্ঞপ্তিতে জানানো হয় এবার কারখানাগুলোতে বেতনভাতা পরিশোধের পরিস্থিতি সন্তোষজনক। কোনো অসন্তোষের আশঙ্কা নেই।অবশ্য শ্রম মন্ত্রণালয় থেকে এমন দাবি করা হলেও গতকাল পাওনা পরিশোধ ইস্যুতে রাজধানীর মিরপুরে শ্রম অসন্তোষের ঘটনা ঘটেছে বলে জানা গেছে।ইত্তেফাকইউবি