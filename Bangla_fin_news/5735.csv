Serial,Title,Date,Author,News
5735,এশিয়াতে ব্যাংকিং সুপারভিশনে পৃথক আইনী কাঠামো গড়ে তোলার প্রস্তাব,2015-09-20,অনলাইন ডেস্ক,ব্যাসেল কাঠামোর আওতায় ব্যাংকিং খাতে রেগুলেটেরি ও সুপারভিশনের জন্য ইউরোপের আদলে এশিয়াতে স্বতন্ত্রভাবে এশিয়ান স্ট্যান্ডার্ড নামে সুপারভিশন আইনী কাঠামো প্রতিষ্ঠার প্রস্তাব দিয়েছে বাংলাদেশ।  জাপানের রাজধানী টোকিওতে ব্যাংকিং রেগুলেটেরি ও সুপারভিশনের ওপর অনুষ্ঠিত আঞ্চলিক সভায় বাংলাদেশ ব্যাংকের ডেপুটি গভর্নর এস কে সূর চৌধুরী এ প্রস্তাব দেন। গত ১৪ ও ১৫ সেপ্টেম্বর দুদিনব্যাপী এই সভা অনুষ্ঠিত হয়। এশিয়ার ২০টি দেশের কেন্দ্রিয় ব্যাংকের জ্যেষ্ঠ কর্মকর্তারা এ সভায় যোগ দেন।  সভায় সূর চৌধুরী বলেন ব্যাংকিং রেগুলেটরি এবং সুপারভিশন এখন আর কোন দেশের নিজস্ব বিষয় নয়। এটি এখন বর্হিবিশ্বের সাথেও সম্পৃক্ত। কেননা কোন আন্তর্জাতিক ব্যাংক একটি দেশের মুদ্রানীতি বাস্তবায়নে ব্যর্থ হলে তার সুপারভিশন করার ক্ষেত্রে বৈশ্বিক আইন না থাকায়সংশ্লিষ্ট দেশের কেন্দ্রিয় ব্যাংক সমস্যায় পড়ে। এই সমস্যা মেটাতে ইউরোপের আদলে এশিয়াতেও নজরদারি আইনী কাঠামো গড়ে তোলা যেতে পারে।