Serial,Title,Date,Author,News
18,দ্বিতীয় প্রান্তিকের আর্থিক প্রতিবেদন প্রকাশ করলো সিটি ব্যাংক,2022-07-31,ইত্তেফাক অনলাইন ডেস্ক,সিটি ব্যাংক তাদের ২০২২ সালের দ্বিতীয় প্রান্তিকের আর্থিক প্রতিবেদন প্রকাশ করেছে। এ উপলক্ষে ২৮ জুলাই প্রধান কার্যালয়ে আয়োজিত অনলাইন প্ল্যাটফর্মের মাধ্যমে বিনিয়োগকারী শেয়ার বিশ্লেষক এবং গণমাধ্যমের কাছে ব্যাংকের আর্থিক প্রতিবেদন সম্পর্কে বিস্তারিত তথ্য জানানো হয়। এ বছরের জানুয়ারি থেকে জুন মাস পর্যন্ত সিটি ব্যাংকের কনসোলিডেটেড শেয়ার প্রতি আয় ইপিএস দাঁড়িয়েছে ২.০৪ টাকা যা ২০২১ সালের একই মেয়াদে ছিল ২.১৬ টাকা। প্রতিবেদন অনুযায়ী এই বছরের প্রথম ছয় মাসে ব্যাংকটির কনসোলিডেটেড কর পরবর্তী মুনাফা প্রফিট আফটার ট্যাক্স দাঁড়িয়েছে ২১৭.২২ কোটি টাকা যা গত বছরের একই সময়ে ছিল ২৩০.৭৩ কোটি টাকা। উল্লেখ্য ব্যাংকের সাবসিডিয়ারি কোম্পানিগুলো মিলে এই সম্মিলিত বা কনসোলিডেটেড মুনাফার বিপরীতে শুধু ব্যাংকটির সোলো বেসিস নিজের কর পরবর্তী মুনাফা গত বছরের প্রথম ছয় মাসের চাইতে এবছর ১০ কোটি টাকা বেড়েছে। গত বছরের প্রথম ছয় মাসের যা ছিল ১৯৫.৮ কোটি টাকা তা এ বছর প্রথম ছয় মাসে দাঁড়িয়েছে ২০৬.১ কোটি টাকায়। আর্থিক প্রতিবেদন প্রকাশ অনুষ্ঠানে সিটি ব্যাংকের ব্যবস্থাপনা পরিচালক ও সিইও মাসরুর আরেফিন ব্যাংকের সাম্প্রতিক কৌশলগত অবস্থান এবং ভবিষ্যত পরিকল্পনার কথা জানান। অনুষ্ঠানে ব্যাংকের অতিরিক্ত ব্যবস্থাপনা পরিচালক ও চিফ ফিন্যান্সিয়াল অফিসার মো. মাহবুবুর রহমান আর্থিক প্রতিবেদনের নানাদিক বিস্তারিতভাবে বর্ণনা করেন। অনুষ্ঠানের শেষ পর্বে অংশগ্রহণকারীরা নানাবিধ প্রশ্ন ঊত্থাপন করেন এবং ব্যাংক ব্যবস্থাপনা কর্তৃপক্ষ সেসব প্রশ্নের যথাযথ ব্যাখ্যা ও উত্তর প্রদান করেন। উল্লেখ্য গত কয়েক বছরে সিটি ব্যাংকের কার্যক্রম ও ক্রমোন্নতি আন্তর্জাতিক বিনিয়োগকারীদের নজর কেড়েছে এবং এ আয়োজন ব্যাংকটির সঙ্গে বিনিয়োগকারীদের সম্পর্ক উন্নয়নে ভূমিকা রাখবে।