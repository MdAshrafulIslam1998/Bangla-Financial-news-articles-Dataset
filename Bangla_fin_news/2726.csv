Serial,Title,Date,Author,News
2726,সূচক ও লেনদেনের ঊর্ধ্বমুখী প্রবণতা শেয়ারবাজারে,2019-08-20,ইত্তেফাক রিপোর্ট,ঈদের ছুটি শেষে লেনদেন শুরু হওয়ার পর প্রথম কার্যদিবসের ন্যায় গতকাল সোমবারও দেশের দুই পুঁজিবাজারেই শেয়ারের মূল্যসূচক ও লেনদেনে ঊর্ধ্বমুখী প্রবণতা লক্ষ করা গেছে। সোমবার দেশের প্রধান পুঁজিবাজার ঢাকা স্টক এক্সচেঞ্জে প্রধান সূচক ডিএসইএক্স রবিবারের চেয়ে ১০ দশমিক ৭৩ পয়েন্ট বেড়ে অবস্থান করছে ৫ হাজার ২২৭ দশমিক ২৭ পয়েন্টে। এছাড়া ডিএস৩০ মূল্যসূচক ৫ দশমিক ৪৬ পয়েন্ট বেড়ে ১ হাজার ৮৪৭ দশমিক ২৬ পয়েন্ট এবং ডিএসইএস শরীয়াহ সূচক ৪ দশমিক ৯৫ পয়েন্ট বেড়ে ১ হাজার ২০২ দশমিক ৫১ পয়েন্টে দাঁড়িয়েছে। ডিএসইতে ৩৫২টি কোম্পানির ১২ কোটি ৮৬ লাখ শেয়ার ও মিউচ্যুয়াল ফান্ডের লেনদেন হয়েছে। মোট লেনদেনের পরিমাণ ৪৮৫ কোটি ৩৬ লাখ টাকা যা পূর্বের কার্যদিবসের চেয়ে প্রায় ১৬১ কোটি টাকা বেশি। লেনদেন হওয়া কোম্পানির মধ্যে দাম বেড়েছে ১৫২টির কমেছে ১৫২টির এবং অপরিবর্তিত রয়েছে ৪৮টি কোম্পানির শেয়ার।লেনদেনের ভিত্তিতে প্রধান ১০টি কোম্পানি হলো খুলনা পাওয়ার ওরিয়ন ইনফিউশন জেএমআই সিরিঞ্জ মুন্নু সিরামিক্স কপারটেক সিনোবাংলা ইন্ডাস্ট্রিজ সিলকো ফার্মাসিউটিক্যালস বাংলাদেশ শিপিং করপোরেশন বঙ্গজ লিমিটেড ও স্কয়ার ফার্মাসিউটিক্যালস।দর বৃদ্ধির শীর্ষে প্রধান ১০টি কোম্পানি হলো আলহাজ টেক্সটাইল রূপালী লাইফ ইন্স্যুরেন্স ওরিয়ন ইনফিউশন হাইডেলবার্গ সিমেন্ট সায়হাম টেক্সটাইল মুন্নুু স্টাফলার স্টাইলক্রাফট লিমিটেড মেঘনা সিমেন্ট এসিআই লিমিটেড ও বাংলাদেশ স্টিল রিরোলিং মিল্স।অন্যদিকে দর কমার শীর্ষে প্রধান ১০টি কোম্পানি হলো ফিনিক্স ফাইন্যান্স ১ম মিউচ্যুয়াল ফান্ড ভ্যানগার্ড এএমএল রূপালী ব্যাংক ব্যালান্সড ফান্ড এসইএমএল লেকচার ইক্যুইটি ম্যানেজমেন্ট ফান্ড এসইএমএল এফবিএসএল গ্রোথ ফান্ড আইসিবি এএমসিএল সোনালী ব্যাংক ফার্স্ট মিউচ্যুয়াল ফান্ড ঢাকা ডাইং বাংলাদেশ ইন্ডাস্ট্রিয়াল ফাইন্যান্স ভ্যানগার্ড এএমএল বিডি ফাইন্যান্স মিউচ্যুয়াল ফান্ড ওয়ান সিএপিএম আইবিবিএল ইসলামী মিউচ্যুয়াল ফান্ড ও এনসিসিবিএল মিউচ্যুয়াল ফান্ড ওয়ান।অপরদিকে চট্টগ্রাম স্টক এক্সচেঞ্জে সিএসই গতকাল সার্বিক সূচক সিএএসপিআই ৪১ পয়েন্ট বেড়ে অবস্থান করছে ১৫ হাজার ৯৯৮ পয়েন্টে। সিএসইতে লেনদেনে অংশ নেওয়া ২৬৯টি কোম্পানি ও মিউচ্যুয়াল ফান্ডের মধ্যে দর বেড়েছে ১২১টির কমেছে ১০৯টির এবং অপরিবর্তিত রয়েছে ৩৯টির।