Serial,Title,Date,Author,News
516,‘আইসিএমএবি বেস্ট কর্পোরেট অ্যাওয়ার্ডস’ পেলো ব্র্যাক ব্যাংক,2022-01-27,ইত্তেফাক অনলাইন ডেস্ক,আইসিএমএবি বেস্ট কর্পোরেট অ্যাওয়ার্ডস ২০২০ এর গোল্ড অ্যাওয়ার্ড পেয়েছে ব্র্যাক ব্যাংক যা প্রাইভেট ব্যাংক ক্যাটেগরিতে সর্বোচ্চ পুরস্কার। এর মাধ্যমেই টানা পাঁচ বছর দি ইন্সটিটিউট অব কস্ট অ্যান্ড ম্যানেজমেন্ট অ্যাকাউন্ট্যান্টস অব বাংলাদেশ আইসিএমএবি বেস্ট কর্পোরেট অ্যাওয়ার্ডস অর্জন করলো প্রতিষ্ঠানটি। ৩০ ডিসেম্বর ২০২১ ঢাকার হোটেল লে মেরিডিয়ানে পুরস্কার বিতরণী অনুষ্ঠানে বাণিজ্য মন্ত্রী টিপু মুনশি এমপি এর নিকট থেকে পুরস্কারটি গ্রহণ করেন ব্র্যাক ব্যাংক এর ফাইন্যান্সিয়াল কন্ট্রোলার মোহাম্মদ আব্দুল ওহাব মিয়া এফসিএ। এই পুরস্কার অর্জন সম্পর্কে ব্র্যাক ব্যাংক এর ব্যবস্থাপনা পরিচালক ও সিইও সেলিম আর. এফ. হোসেন বলেন সুশাসন নিয়মানুবর্তিতা নৈতিকতা ও স্বচ্ছতা ব্র্যাক ব্যাংকের ব্যবসায়িক মডেলের মূল ভিত্তি। পর পর পাঁচ বছর আইসিএমএবির এই স্বীকৃতি ওই চার বিষয়ের প্রতি আমাদের দৃঢ় প্রতিশ্রুতির প্রতিফলন বহন করে। সবচেয়ে বেশি মার্কেট ক্যাপিটালাইজেশন ও লোকাল ব্যাংকিং খাতে মধ্যে সর্বোচ্চ আন্তর্জাতিক বিনিয়োগকারীদের শেয়ারহোল্ডিং এবং দেশ সেরা ক্রেডিট রেটিং ব্র্যাক ব্যাংক এর উচ্চমানের ব্যবস্থাপনা ও কর্মদক্ষতার প্রতিফলন বহন করে। কর্পোরেট সুশাসনে উৎকর্ষতার স্বীকৃতিস্বরূপ প্রতিবছর দেশের সেরা কর্পোরেট প্রতিষ্ঠানসমূহকে আইসিএমএবি বেস্ট কর্পোরেট অ্যাওয়ার্ডস প্রদান করা হয়। প্রাইভেট ব্যাংক ক্যাটেগরিতে ইতিপূর্বে ২০১৬ ২০১৭ ও ২০১৯ সালে গোল্ড অ্যাওয়ার্ড বা প্রথম স্থান এবং ২০১৮ সালে দ্বিতীয় স্থান লাভ করে ব্র্যাক ব্যাংক। পরপর পাঁচ বছর আইসিএমএবি পুরস্কার পাওয়া ব্র্যাক ব্যাংক এর জন্য একটি অনন্য অর্জন।