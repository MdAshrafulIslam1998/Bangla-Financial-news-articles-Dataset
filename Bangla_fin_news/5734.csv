Serial,Title,Date,Author,News
5734,৩ কোম্পানির শেয়ার দর বৃদ্ধির তথ্য নেই,2015-09-20,ইত্তেফাক রিপোর্ট,পুঁজিবাজারে তালিকাভুক্ত ৩ কোম্পানির শেয়ার দর অস্বাভাবিকভাবে বাড়ার কোনো কারণ নেই। কোম্পানি ৩টি হচ্ছেমাইডাস ফিন্যান্সিং লিমিটেড আজিজ পাইপস এবং বিএসআরএম।  ডিএসই জানিয়েছে এ সব কোম্পানির শেয়ারদর অস্বাভাবিকভাবে বাড়ার কারণ জানতে চেয়ে পাঠানো নোটিসের জবাবে কোম্পানি কর্তৃপক্ষ এ তথ্য জানানো হয়েছে।  বিশ্লেষণে দেখা যায় গত ১৮ কার্যদিবসে মাত্র ৫ দিন মাইডাস ফিন্যান্সিংয়ের শেয়ার দর কমেছে। এ সময়ে শেয়ারটির দর বেড়েছে ২০ দশমিক ৫৯ শতাংশ।  আজিজ পাইপসের শেয়ারদর ২১ কার্যদিবসে বেড়েছে ১৭ দশমিক ৫০ শতাংশ।  আর বাংলাদেশ স্টিল রিরোলিং মিলস বিএসআরএম লিমিটেডের শেয়ারদর গত ১০ কার্যদিবসে ২৩ দশমিক ৪০ শতাংশ বেড়েছে।