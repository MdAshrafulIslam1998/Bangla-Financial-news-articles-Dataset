Serial,Title,Date,Author,News
4457,নভোএয়ারের পঞ্চম বর্ষে পদার্পণ,2017-01-08,অনলাইন ডেস্ক,চার বছর সাফল্যের সঙ্গে যাত্রী পরিবহন করে পঞ্চম বর্ষে পদার্পণ করেছে দেশের শীর্ষ বেসরকারি বিমান সংস্থা নভোএয়ার।  নভোএয়ার ২০১৩ সালে ৯ জানুয়ারিতে অভ্যন্তরীণ রুটে ঢাকা থেকে চট্টগ্রামে ফ্লাইট পরিচালনার মাধ্যমে যাত্রী পরিবহন শুরু করে। বর্তমানে অভ্যন্তরীণ সব গন্তব্যে ও আন্তর্জাতিক গন্তব্যে ইয়াঙ্গুন ও কলকাতায় যাত্রী পরিবহন করছে।  চতুর্থ বর্ষ পূর্তি উপলক্ষে নভোএয়ারের ব্যবস্থাপনা পরিচালক মফিজুর রহমান বলেন সাফল্যের চার বছর অতিক্রম করে পঞ্চম বছরে পদার্পণ এর অঙ্গীকার হবে আমাদের সম্মানিত যাত্রী চাহিদার সঙ্গে সামঞ্জস্যপূর্ণ অভ্যন্তরীণ ও আন্তর্জাতিক গন্তব্য সম্প্রসারণ বহরে আরো এয়ারক্রাফট সংযোজনের মাধ্যমে উন্নত যাত্রী সেবা নিশ্চিত করা।  তিনি বলেন নভোএয়ার সব সময়ই যাত্রী নিরাপত্তাকে সর্বোচ্চ গুরুত্ব দিয়ে থাকে। সময়ানুযায়ী ফ্লাইট পরিচালনা ও সেবার সর্বোচ্চ মান নিশ্চিত করে এরই মধ্যে নভোএয়ার নিরাপদ ভ্রমণে যাত্রীদের কাছে বিশ্বস্ততা অর্জন করেছে যা অন্যদের কাছে অনুকরণীয়।  নভোএয়ার ২০১৩ সাল থেকে ২০১৬ সাল পর্যন্ত ১১৬৬৫টি ফ্লাইট পরিচালনার মাধ্যমে অভ্যন্তরীণ ও আন্তর্জাতিক রুটে ১০ লাখেরও বেশি যাত্রী সেবা দিয়েছে ।  বর্তমানে নভোএয়ারের বহরে ছয়টি উড়োজাহাজ রয়েছে। এর মধ্যে ৪৯ আসনের অত্যাধুনিক তিনটি এমব্রেয়ার ও ৬৮ আসনের তিনটি এটিআর ৭২৫০০ মডেলের উড়োজাহাজ রয়েছে।  শুধু যাত্রী পরিবহনই নয় সামাজিক দায়বদ্ধতা থেকে দেশের খেলাধুলা ও সাংস্কৃতিকসহ বিভিন্ন ক্ষেত্রে নভোএয়ার শুরু থেকেই পৃষ্ঠপোষকতা করে আসছে।  ইত্তেফাকইউবি