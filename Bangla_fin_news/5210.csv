Serial,Title,Date,Author,News
5210,‘তৈরি পোশাকের মুনাফার সিংহভাগই বিদেশিরা ভোগ করেন’,2016-04-25,ইত্তেফাক রিপোর্ট,টেক্সটাইল গার্মেন্টস ওয়ার্কার্স ফেডারেশন দাবি করেছে তৈরি পোশাকের উৎপাদিত মুনাফার সিংহভাগই বিদেশি ক্রেতা ও বিক্রেতারা ভোগ করে।  সোমবার রাজধানীর সেগুনবাগিচায় ঢাকা রিপোর্টার্স ইউনিটির গোলটেবিল মিলনায়তনে তৈরি পোশাকশিল্পে শ্রমিকের অধিকার কার কতটুকু দায় শীর্ষক সেমিনারে সংগঠনটির সভাপতি শ্রমিকনেতা আবুল হোসাইন এই কথা বলেন।  আবুল হোসেন বলেন বাংলাদেশের উৎপাদক ও রফতানিকারকরা মুনাফার মাত্র ২৭ শতাংশ ভোগ করে। অথচ এই শিল্পে কোনো বিপর্যয় ঘটলে তার সমস্ত দায়দায়িত্ব বাংলাদেশের উৎপাদন ও রফতানিকারীদের বহন করতে হয়।এটা বাণিজ্যের পরিপন্থী। তৈরি পোশাক খাতের মুনাফা যারাই ভোগ করবে তাদেরই এই শিল্পের দায়দায়িত্ব বহন করতে হবে।  নেতারা বলেন বিদেশি ক্রেতাবিক্রেতারা ক্রমাগত বাংলাদেশের মালিকদের ওপর চাপ দিয়ে আসছে। অথচ তারা পোশাকের ন্যায্যমূল্য দিতে অনীহা প্রকাশ করে। শ্রমিকদের ন্যায্য মজুরির সঙ্গে পোশাকের ন্যায্যমূল্যের যোগসূত্র রয়েছে। শ্রমিকের ন্যায্য মজুরির জন্য পোশাকের ন্যায্য মজুরি দেয়া আবশ্যক।