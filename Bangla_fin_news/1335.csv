Serial,Title,Date,Author,News
1335,ব্যাংক পাড়ায় এখনও ঈদের আমেজ,2021-05-16,ইত্তেফাক অনলাইন ডেস্ক,ঈদুল ফিতরের তিনদিনের ছুটি শেষে আজ রবিবার ১৬ মে অন্যান্য অফিসের মতো খুলেছে ব্যাংক। তবে ব্যাংক পাড়া খোলা থাকলেও গ্রাহকের উপস্থিতি তেমন দেখা যায়নি। ব্যাংকগুলোতে গ্রাহক না থাকায় অনেকটা ফাঁকাই দেখা যায় কাউন্টারগুলো। এ সু্যোগে কর্মকর্তাকর্মচারীরা ঈদের শুভেচ্ছা বিনিময় করেছেন নিজেদের মধ্যে। আজ সকালে রাজধানীর মতিঝিল দিলকুশা পল্টন এলাকা ঘুরে এমন চিত্র দেখা গেছে।রাজধানী ঘুরে দেখা গেছে গুলশান ও বনানীর শাখাগুলোতে তেমন চাপ নেই। আর মতিঝিলের শাখায় গ্রাহক থাকলেও খুবই কম। এবারের ঈদে ছুটি না পাওয়ায় কর্মকর্তারা অফিস করছেন। তবে করোনায় রোটেশনের কারণে কেউ কেউ অফিসে নেই। যারা অফিসে এসেছেন তারা গল্পগুজব করে সময় পার করছেন। মতিঝিলে অনেক কর্মকর্তাকে দল বেঁধে আড্ডা দিতেও দেখা গেছে।  গত শুক্রবার ১৪ মে দেশে মুসলমানদের সবচেয়ে বড় ধর্মীয় উৎসব পবিত্র ঈদুল ফিতর উদযাপিত হয়েছে। করোনাভাইরাস সংক্রমণ পরিস্থিতির কারণে আগে থেকেই সরকারের নির্দেশনা ছিলো ঈদের ছুটিতে বাধ্যতামূলকভাবে কর্মস্থলে থাকতে হবে। একইসঙ্গে ঈদের ছুটি একদিন কমিয়েও দেওয়া হয়েছে। গত বুধবার ২৯ রজমানও অফিস খোলা ছিলো। গত বৃহস্পতিবার ১৩ মে থেকে ঈদের ছুটি শুরু হয় তা শেষ হয় শনিবার ১৫ মে।ইত্তেফাককেকে