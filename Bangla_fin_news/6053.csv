Serial,Title,Date,Author,News
6053,বিশ্ববাজারে আরো কমতে পারে তেলের দাম,2015-07-10,অনলাইন ডেস্ক,সরবরাহ বেশি থাকায় বিশ্ববাজারে অপরিশোধিত তেলের দাম কমতে পারে বলে ইঙ্গিত দিয়েছে ইন্টারন্যাশনাল এনার্জি এজেন্সি আইইএ।  সংস্থাটি জানিয়েছে গত কয়েক মাসে তেলের দাম স্থিতিশীল থাকলেও আগামীতে তা আবারো কমতে পারে। ২০১৬ সাল পর্যন্ত তেলের বাজার মন্দা থাকার আভাস দিয়েছে তারা।  আইইএ বলছে বর্তমানে যে পরিমাণে তেল উৎপাদন হচ্ছে তা বাজারের চাহিদার তুলনায় অনেক বেশি। গত বছর জুনে বিশ্ববাজারে ব্রেন্ট ক্রুড ওয়েলের দাম ছিল ব্যারেল প্রতি ১১৫ মার্কিন ডলার। এর পরই দাম কমতে শুরু করে। কমতে কমতে এবছর জানুয়ারিতে তা ৪৫ ডলারে দাঁড়ায়। বর্তমানে প্রতি ব্যারেল অপরিশোধিত তেল ৫৯ ডলারে বিক্রি হচ্ছে।  গত কয়েক বছরে ওপেক ভুক্ত দেশগুলো তেলের দাম কমার পরও উৎপাদন আগের মতই রাখে। যুক্তরাষ্ট্র নতুন প্রযুক্তি ব্যবহার করে শেল রক ওয়েল উৎপাদন ব্যাপকভাবে বৃদ্ধি করায় ওপেক নিজের বাজার ঠিক রাখতে এই পদক্ষেপ নেয়। সূত্র বিবিসি