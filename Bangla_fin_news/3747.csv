Serial,Title,Date,Author,News
3747,‘ভ্যাট প্রতিপালনকারী ব্যবসায়ীর সংখ্যা বাড়ছে’,2017-12-18,অনলাইন ডেস্ক,রাজস্ববান্ধব পরিবেশের উন্নতি এবং কর সচেতনতা তৈরি হওয়ায় ভ্যাট প্রতিপালনকারী ব্যবসায়ী প্রতিষ্ঠানের সংখ্যা ক্রমান্বয়ে বাড়ছে। চলতি ২০১৭১৮ অর্থবছরের শুরুতে ভ্যাট দাখিলপত্র জমাদানকারী বা প্রতিপালনকারী ব্যবসায়ী প্রতিষ্ঠানের সংখ্যা ছিল ৩৬ হাজার ৮০০। আজ সোমবার পর্যন্ত তা বেড়ে দাঁড়িয়েছে ৬০ হাজারে।  এ বিষয়ে জাতীয় রাজস্ব বোর্ডের এনবিআর সদস্য ও ভ্যাট অনলাইন প্রকল্পের প্রকল্প পরিচালক মো. রেজাউল হাসান বলেন সম্পূর্ণ হয়রানিমুক্ত পরিবেশে ব্যবসায়ীরা যাতে সহজ পদ্ধতিতে ব্যবসা পরিচালনা করতে পারেন সেজন্য অনলাইন ভ্যাট নিবন্ধন চালু করা হয়েছে। পাশাপাশি নানা কার্যক্রমের মাধ্যমে কর সচেতনতা তৈরি করা হচ্ছে। এতে ভ্যাট প্রতিপালনকারী ব্যবসায়ীর সংখ্যা উল্লেখযোগ্য হারে বাড়ছে বলে তিনি মন্তব্য করেন।  তিনি বলেন ভ্যাট অনলাইন বা যে অটোমেশন বাস্তবায়ন করা হচ্ছেএর একটি শর্ত হলো সময়মত দাখিলপত্র জমা দেওয়া। এর ফলেও ভ্যাট প্রতিপালনকারী ব্যবসায়ীর সংখ্যা দ্রুত বাড়ছে।  উল্লেখ্য ভ্যাট আইন১৯৯১ এর আওতায় বর্তমানে ৮ লাখ নিবন্ধন রয়েছে। এর মধ্যে অনলাইনে নিবন্ধনের সংখ্যা ৭১ হাজার। এই ৭১ হাজারের মধ্যে দাখিলপত্র জমা দেওয়া প্রতিষ্ঠানের সংখ্যা ৬০ হাজার। অনলাইন ভ্যাট কার্যক্রমের আওতায় পুরনো নিবন্ধন বাতিল করা হচ্ছে। পুরনো নিবন্ধনকারীরা এখনও অনলাইনে পুনঃনিবন্ধন করার সুযোগ পাচ্ছে। বাসস।  ইত্তেফাকএমআই