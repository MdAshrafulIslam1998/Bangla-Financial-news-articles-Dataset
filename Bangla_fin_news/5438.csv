Serial,Title,Date,Author,News
5438,৩০ ডলারে নামলো জ্বালানি তেলের দাম জরুরি বৈঠক,2016-01-12,ইত্তেফাক রিপোর্ট,তেলের উত্তোলন বাড়তে থাকায় আন্তর্জাতিক বাজারে জ্বালানি তেলের দরপতন থামছেই না। তেল উত্তোলনকারী দেশগুলোর জোট ওপেক সদস্যভূক্ত কিছুদেশ এ জন্য জরুরি বৈঠকের আহ্বান জানিয়েছেন। খবর বিবিসির।  মঙ্গলবার অপরিশোধিত জ্বালানি তেলের দাম ব্যারেল প্রতি ৩০.৪৪ ডলারে নেমে এসেছে। যা ১২ বছরের মধ্যে সর্বনিম্ন। নতুন বছরে শুরুতেই প্রায় ২০ শতাংশ দর হারালো জ্বালানি তেলের দাম। ওপেক প্রেসিডেন্ট ইমানুয়েল অবশ্য বলেছেন মার্চের শুরুতে একটি জরুরি বৈঠক হতে পারে।  গত ডিসেম্বরে বৈঠকের পর আগামী জুলাইয়ের দিকে ওপেক এর বৈঠকে অনুষ্ঠিত হবার কথা ছিলো। তেলের উত্তেলন কমানোর জন্য বিভিন্ন দেশ চাপ দিলেও সেটি সম্ভব হয়নি। সৌদি আরব তেল উত্তোলনকারী বড় দেশ হলেও ইতিমধ্যে দেশটি জানিয়েছে তারা উত্তোলন কমাবে না। তবে তেলের দাম কমে যাওয়ায় নাইজেরিয়া আলজেরিয়া এবং ভেনেজুয়েলার মতো তুলনামূলক কম তেল উত্তোলনকারীদেশ বিপাকে পরেছে। স্বল্প আকারে উত্তোলন করার ফলে অনেকেই খরচ তুলতে পারছে না। এদিকে গত বছর সৌদি আরবে তেল হতে আয় কমে যাওয়ায় প্রায় ১শ বিলিয়ন ডলারের বাজেট ঘাটতি হয়েছে। বর্তমানে ওপেকভূক্ত দেশগুলো দিনে চাহিদার তুলনায় ১০ লাখ ব্যারেল বেশি তেল উত্তোলন করছে। এ ধরনের উত্তোলনের ফলে বিশ্বের বিভিন্ন তেলমজুতের স্থানও ভরে যাচ্ছে।