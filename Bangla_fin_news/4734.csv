Serial,Title,Date,Author,News
4734,রবিবার অস্ট্রেলিয়া যাচ্ছেন শিল্পমন্ত্রী,2016-10-29,অনলাইন ডেস্ক,শিল্পবর্জ্য ব্যবস্থাপনা বিষয়ক সপ্তম এশিয়া ও প্রশান্ত মহাসাগরীয় আঞ্চলিক থ্রিআর ফোরামে অংশ নিতে রবিাবর অস্ট্রলিয়া যাচ্ছেন শিল্পমন্ত্রী আমির হোসেন আমু। দেশটির এডেলেইডে এই সম্মেলন অনুষ্ঠিত হবে।  শনিবার এক সংবাদ বিজ্ঞপ্তিতে বলা হয় জাতিসংঘের আঞ্চলিক উন্নয়ন কেন্দ্রের আমন্ত্রণে তিনি এই ফোরামে যোগ দিচ্ছেন। শিল্পমন্ত্রীর সহকারী একান্ত সচিব এফ এম মাহমুদ তার সফরসঙ্গী হবেন।  উল্লেখ্য ২৪ নভেম্বর এডেলেইড কনভেনশন সেন্টারে এ ফোরাম অনুষ্ঠিত হবে। অস্ট্রেলিয়া ও জাপান সরকার যৌথভাবে এর আয়োজন করেছে। এতে গত বছর ২৫২৭ সেপ্টেম্বর নিউইয়র্কে অনুষ্ঠিত জাতিসংঘ টেকসই উন্নয়ন সম্মেলনে গৃহিত এসডিজি লক্ষ্যমাত্রা অর্জনের অগ্রগতি নিয়ে আলোচনা হবে। বিশেষ করে উৎপাদনমুখী কর্মকান্ডে প্রাকৃতিক সম্পদের টেকসই ও পরিমিত ব্যবহারের জন্য পরিবেশ সংরক্ষণের অন্যতম মৌলিক ধারণা থ্রিআর অর্থাৎ কল কারখানায় বর্জ্য ও কাঁচামালের অপচয় হ্রাস বর্জ্য পুনর্ব্যবহার এবং বর্জ্য পুনর্ব্যবহারের জন্য প্রক্রিয়াকরণের কৌশল সম্পর্কে গুরুত্বপূর্ণ সিদ্ধান্ত নেয়া হবে।  ফোরামে শিল্পমন্ত্রী পরিবেশবান্ধব সবুজ শিল্পায়নের ধারা জোরদারে বাংলাদেশ সরকার গৃহীত উদ্যোগগুলো তুলে ধরবেন। তিনি বাংলাদেশের শিল্প কারখানায় বর্জ্য পরিশোধন সবুজ প্রযুক্তির প্রয়োগ এবং নবায়নযোগ্য জ্বালানি ব্যবহার করে পরিবেশবান্ধব পণ্য উৎপাদনের প্রচেষ্টা ও সাফল্য সম্পর্কে আলোকপাত করবেন। এতে অংশগ্রহণের ফলে বাংলাদেশের কলকারখানার বর্জ্য হ্রাস বর্জ্য পরিশোধন ও পুনর্ব্যবহারের লক্ষ্যে বিশ্বব্যাপী অনুসৃত কৌশল এবং ব্যবহৃত সবুজ প্রযুক্তির স্থানান্তরের প্রয়াস জোরদার হবে বলে আশা করা হচ্ছে।  আগামী ৬ নভেম্বর শিল্পমন্ত্রীর দেশে ফেরার কথা রয়েছে।বাসস।