Serial,Title,Date,Author,News
7295,আমেরিকাস্থ বাংলাদেশ কমিউনিটির জিএসপি পুনর্বহালের দাবি,2014-08-30,ইত্তেফাক রিপোর্ট,আমেরিকাস্থ বাংলাদেশ কমিউনিটি যুক্তরাষ্ট্রের বাজারে বাংলাদেশের বস্ত্র খাতের জন্য অগ্রাধিকারমূলক শুল্ক সুবিধা বা জিএসপি পুনর্বহালের দাবি জানিয়েছে। উত্তর ক্যারোলিনার রেলিফে বাংলাদেশ কমিউনিটির এক অনুষ্ঠানে আজ এ দাবি জানানো হয়। এ সময় কংগ্রেসম্যান ডেভিড প্রাইস ডেমোক্রেটিক পার্টির উত্তর ক্যারোলিনার চেয়ারম্যান রেন্ডি ভোলার ও ডেমোক্রেটিক পার্টির ওয়েক কাউন্টির চেয়ারম্যান ড্যান ব্লু উপস্থিত ছিলেন। উত্তর ক্যারোলিনাস্থ বাংলাদেশ কমিউনিটি অনুষ্ঠানটি আয়োজন করে। এ সময় বক্তব্য রাখেন ডেমোক্রেটিক পার্টির স্টেট এক্সিকিউটিভ কমিটির সদস্য রাশিদুল ইসলাম কমিউনিটির সদস্য অনিন্দ নাথ সাইফ ইসলাম কাজী সাইদ ও মোবারক চৌধুরী। বাংলাদেশ কমিউনিটির নেতৃবৃন্দ বলেন স্বল্প উন্নত দেশ হওয়া সত্ত্বেও বাংলাদেশের পোশাকে আমেরিকার বাজারে উচ্চ হারে আমদানি শুল্ক গুনতে হয়। অনেক সাবসাহারীয় আফ্রিকার দেশ বিভিন্ন ধরনের বাণিজ্য সুবিধা পায় অথচ বাংলাদেশ এ ধরনের সুবিধা থেকেও বঞ্চিত। এ সবের প্রেক্ষিতে বাংলাদেশের পোশাক খাতের জিএসপি সুবিধা পুনর্বহালের দাবি জানান তারা।  ইঅচৌফেশ১৩৬