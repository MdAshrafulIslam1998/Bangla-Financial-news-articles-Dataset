Serial,Title,Date,Author,News
5497,পুঁজিবাজারে ব্যাংকের বিনিয়োগের পথ খুলল,2015-12-20,অনলাইন ডেস্ক,পুঁজিবাজারে বিনিয়োগ বাড়াতে বাণিজ্যিক ব্যাংকের বিনিয়োগ নীতিমালায় পরিবর্তন এনেছে কেন্দ্রীয় ব্যাংক। নতুন নীতিমালা অনুযায়ী পুঁজিবাজারে ব্যাংকের বিনিয়োগসীমা হিসাবের ক্ষেত্রে সংশ্লিষ্ট ব্যাংকের সহযোগী কোম্পানিকে মার্চেন্ট ব্যাংকব্রোকারেজ হাউজ দেয়া মূলধন এই সীমার বাইরে থাকবে। রবিবার বাংলাদেশ ব্যাংকের এক বিজ্ঞপ্তিতে এ কথা বলা হয়েছে।  নতুন সিদ্ধান্তের ফলে বিনিয়োগ সীমার ভেতরে থেকেই ব্যাংকিং খাত থেকে পুঁজিবাজারে নতুন করে বিনিয়োগ আসার পথ তৈরি হল। এ বিষয়ে ঢাকা স্টক এক্সচেঞ্জের ডিএসই সাবেক সভাপতি শাকিল রিজভী বলেন এটি পুঁজিবাজারের জন্য একটি ইতিবাচক উদ্যোগ। এতে কিছু ব্যাংকের শেয়ার কেনার সক্ষমতা বাড়বে। পাশাপাশি বিক্রির চাপ কমবে। আর সাধারণ বিনিয়োগকারীদেরও আস্থা বাড়বে।  নতুন বছরের শুরুর দিন থেকে এই নিয়ম কার্যকর হবে বলে সার্কুলারে জানানো হয়েছে। এতদিন ব্যাংকের পুঁজিবাজারে বিনিয়োগ হিসাব করার ক্ষেত্রে সহযোগী কোম্পানিকে দেয়া মূলধনও বিনিয়োগ হিসাবে ধরা হত।