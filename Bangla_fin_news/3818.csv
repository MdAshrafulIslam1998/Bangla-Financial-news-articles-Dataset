Serial,Title,Date,Author,News
3818,এসিআই পিওর ফ্লাওয়ার ও ফুডস’র এমডি হলেন সৈয়দ আলমগীর,2017-11-16,অনলাইন ডেস্ক,এসিআই পিওর ফ্লাওয়ার লিমিটেড এবং এসিআই ফুডস লিমিটেডের ব্যবস্থাপনা পরিচালক হিসেবে সৈয়দ আলমগীরকে নিয়োগ দেয়া হয়েছে। আজ বৃহস্পতিবার সংবাদমাধ্যমে পাঠানো এক সংবাদ বিজ্ঞপ্তিতে তার পদোন্নতির বিষয়টি জানানো হয়।  সৈয়দ আলমগীর এসিআই সল্ট লিমিটেডের ব্যবস্থাপনা পরিচালক হিসেবেও দায়িত্ব পালন করছেন। গত ১৯ বছর ধরে এসিআই লিমিটেডের সঙ্গে রয়েছেন তিনি।  ঢাকা বিশ্ববিদ্যালয়ের আইবিএ থেকে এমবিএ সম্পন্ন করার পর সৈয়দ আলমগীর বহুজাতিক ফার্মাসিউটিকেল কোম্পানি মে ও বেকার লিমিটেডে তার কর্মজীবন শুরু করেন যা এখন সানফি এভেন্টিস নামে পরিচিত। এসিআই এ যোগ দেয়ার পূর্বে তিনি ৬ বছর যমুনা গ্রুপে গ্রুপ মার্কেটিং ডিরেক্টর হিসেবেও কাজ করেন।  সৈয়দ আলমগীর বিভিন্ন কৌশলগত বিপণন কার্যক্রমে সফল অনেক ব্যান্ড তৈরি করেছেন। ১০০ ভাগ হালাল সাবান এর ওপর তার কাজটি অনেক প্রশংসিত হয়েছে। এই উদাহরণ প্রফেসর ফিলিপ কটলার তার মার্কেটিংয়ের টেক্সট বই প্রিন্সিপ্যাল অব মার্কেটিং এ বিশেষভাবে উল্লেখ করেছেন।  এছাড়া তিনি ভোক্তাদের চাহিদা অনুযায়ী বিভিন্ন ধরনের নতুন ভোগ্যপণ্য বাজারে নিয়ে আসেন। যার মধ্যে পিওর ব্র্যান্ডের পণ্য সমূহ যেমন এসিআই পিওর লবণ চাল গম ও আটাময়দা ইত্যাদি অন্যতম।  ইত্তেফাককেকে