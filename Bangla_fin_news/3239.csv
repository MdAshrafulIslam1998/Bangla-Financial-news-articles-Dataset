Serial,Title,Date,Author,News
3239,সিটি ব্যাংকের নতুন চেয়ারম্যান আজিজ ভাইস চেয়ারম্যান হোসেন খালেদ,2018-10-17,অনলাইন ডেস্ক,সিটি ব্যাংকের নতুন চেয়ারম্যান হলেন আজিজ আল কায়সার। আর ভাইস চেয়ারম্যান হয়েছেন হোসেন খালেদ। আজ ব্যাংকটির পরিচালনা পর্ষদের সভায় তাদের নির্বাচিত করা হয়।  আজিজ আল কায়সার সিটি ব্যাংকের একজন উদ্যোক্তা পরিচালক। তিনি পাঁচ বছর ব্যাংকের ভাইস চেয়ারম্যান ছিলেন। বাংলাদেশের গ্রাহকদেরকে বিশ্বখ্যাত আমেরিকান এক্সপ্রেস কার্ডের সঙ্গে পরিচয় করে দেওয়ার ক্ষেত্রে কায়সার মুখ্য ভূমিকা পালন করেন। তার হাত ধরেই সিটি ব্যাংক নতুন লোগোর মাধ্যমে ২০০৮ সালে নবযাত্রা শুরু করে। বর্তমানে তিনি পারটেক্স স্টার গ্রুপের পরিচালক এবং এর বিভিন্ন অঙ্গপ্রতিষ্ঠানের চেয়ারম্যান ও ব্যবস্থাপনা পরিচালক হিসেবে যুক্ত আছেন।  অপরদিকে হোসেন খালেদও সিটি ব্যাংকের একজন উদ্যোক্তা পরিচালক। বর্তমানে তিনি ব্যাংকের পরিচালনা পর্ষদের এক্সিকিউটিভ কমিটির সদস্য এবং ঝুঁকি ব্যবস্থাপনা কমিটির কনভেনর হিসেবে নিয়োজিত আছেন। হোসেন খালেদ আনোয়ার গ্রুপের ব্যবস্থাপনা পরিচালক হিসেবে যুক্ত আছেন এবং আর্থিক সেবা প্রযুক্তি ম্যানুফ্যাকচারিং অটোমোবাইল আবাসনসহ বেশকিছু প্রতিষ্ঠানের নেতৃত্ব দিচ্ছেন।  ইত্তেফাকজেডএইচ