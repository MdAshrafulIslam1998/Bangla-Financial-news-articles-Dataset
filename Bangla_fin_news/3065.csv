Serial,Title,Date,Author,News
3065,কৃষকের ব্যাংক অ্যাকাউন্টে ৩০০ কোটি টাকা ছাড়িয়েছে,2019-03-27,ইত্তেফাক রিপোর্ট,প্রান্তিক পর্যায়ের নিম্ন আয়ের মানুষের দোরগোড়ায় ব্যাংকিং সেবা পৌঁছে দিতে সরকারের উদ্যোগের সুফল পাচ্ছেন কৃষকেরা। মাত্র দশ টাকা দিয়ে ব্যাংকে হিসাব অ্যাকাউন্ট খুলতে পারছেন তারা। ব্যাংকের অ্যাকাউন্টধারীরা একদিকে যেমন আর্থিক সেবার অন্তর্ভুক্ত হতে পারছেন অন্যদিকে এসব অ্যাকাউন্টের মাধ্যমে ভর্তুকী কিংবা অর্থসহায়তাও পাচ্ছেন। একইসঙ্গে তাদের মধ্যে ভবিষ্যতের জন্য সঞ্চয়ের মনোভাব গড়ে উঠছে।সমাজের বিভিন্ন শ্রেণী পেশার সুবিধা বঞ্চিত মানুষরা ১০ ৫০ ও ১০০ টাকায় অ্যাকাউন্ট খুলতে পারেন। বাংলাদেশ ব্যাংকের হিসাব অনুযায়ী রাষ্ট্রায়ত্ত আটটিসহ বিভিন্ন ব্যাংকে নামমাত্র টাকায় খোলা অ্যাকাউন্টের সংখ্যা এক কোটি ৯০ লাখ ২৩ হাজার ৭৪৮টি। যার মধ্যে কৃষকের হিসাব ৯৮ লাখ ৮৬ হাজার ৮৪৭টি। এ পর্যন্ত কৃষকদের অ্যাকাউন্টে জমা হয়েছে ৩০৩ কোটি টাকা।আরো পড়ুন  ...তারেক দণ্ডিত আসামি তাই ফেরত আনা হবে আইনমন্ত্রীকৃষক মুক্তিযোদ্ধা অতি দরিদ্র মহিলা দুঃস্থ ছিন্নমূল ও কর্মজীবি শিশু এমকি ভিক্ষুকরাও যাতে নামমাত্র টাকায় অ্যাকউন্ট খুলতে পারে সেজন্য ব্যাংকগুলোকে নির্দেশনা দিয়েছে বাংলাদেশ ব্যাংক। একইভাবে স্কুল পর্যায়েও শিক্ষার্থীরাও এ সুযোগ পায় কেন্দ্রীয় ব্যাংক সে ব্যবস্থা করেছে। অন্যান্য অ্যাকাউন্টের মত এসব অ্যাকাউন্টের জন্য ন্যূনতম কোন স্থিতি রাখারা প্রয়োজন নেই। বাড়তি কোন চার্জও আরোপ করা হয়না। ১০ টাকার এ অ্যাকাউন্টধারীদের মধ্যে সবচেয়ে বেশি অ্যাকাউন্ট রয়েছে কৃষকদের।অর্থনৈতিক অন্তর্ভুক্তি ও সমাজিক স্বচ্ছতা নিশ্চিত করতে বাংলাদেশ ব্যাংক ২০১০ সালের ১৭ জানুয়ারি কৃষকদের জন্য ১০ টাকায় ব্যাংক হিসাব খোলার সুযোগ দেয়।ইত্তেফাকবিএএফ