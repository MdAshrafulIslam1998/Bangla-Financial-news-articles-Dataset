Serial,Title,Date,Author,News
4812,যাত্রী পরিবহনে অনিয়ম সৌদি এয়ারলাইন্সের,2016-09-30,বিশেষ প্রতিনিধি,মধ্যপ্রাচ্যের দেশগুলোতে যাত্রী পরিবহনের কারণে সৌদি আরবের জাতীয় পরিবহন সৌদি এয়ারলাইন্স নানা অনিয়ম করছে বলে অভিযোগ উঠেছে। বিশেষ করে হজের ফিরতি ফ্লাইটগুলোতে এ অনিয়ম বেশি হচ্ছে।  সাধারণত বিমান বাংলাদেশ এয়ারলাইন্স এবং সৌদি এয়ারলাইন্স হজ যাত্রী পরিবহন করে থাকে। নিয়ম অনুযায়ী ফিরতি হজ ফ্লাইট আসার পর বাংলাদেশ থেকে নিয়মিত যাত্রী এবং মালামাল পরিবহনের কথা। হজের সময় ফ্লাইট বেশি থাকায় ফিরতি ফ্লাইটে এয়ারলাইন্সগুলোতে যাত্রীর অভাব থাকে। সৌদি এয়ারলাইন্স কর্তৃপক্ষ ফিরতি হজ ফ্লাইটে সৌদি আরবের যাত্রীদের পাশাপাশি দোহা মাস্কাট এবং বাহরাইনের যাত্রীও পরিবহন করছে। এক্ষেত্রে এয়ারলাইন্স কর্তৃপক্ষ টিকেটের ওপর মোটা অংকের ছাড় প্রদান করছে। এতে করে ওই রুটে যেসব ফ্লাইট পরিচালিত হয় সেগুলো যাত্রী সংকটের কারণে মোটা অংকের লোকসান দিচ্ছে।  এ বিষয়ে সৌদি এয়ারলাইন্স বাংলাদেশ অফিসের বিপণন কর্মকর্তা লাবনী হাসনাত চৌধুরী ইত্তেফাককে বলেন এসব রুটে আমরা আমাদের সিডিউল ফ্লাইট পরিচালনা করছি। তবে দোহা মাস্কাট এবং বাহরাইন রুটে সৌদি এয়ারলাইন্স কিছু অফার দিয়েছে বলে তিনি স্বীকার করেন। এতে অনৈতিক নয় বলেও তিনি দাবী করেন। তিনি বলেন হজ্বের সাথে এর কোন সম্পর্ক নেই।  এদিকে বাংলাদেশ বিমানের একজন দায়িত্বশীল কর্মকর্তা নাম প্রকাশ না করার শর্তে ইত্তেফাককে বলেন যাত্রী পরিবহনে কোন বাধা নেই। কিন্তু সৌদি এয়ারলাইন্স পুরো মার্কেটটাকে নষ্ট করে দিচ্ছে। সিভিল এভিয়েশন অথরিটির উচিত বিষয়টি খতিয়ে দেখা।  এ বিষয়ে সিভিল এভিয়েশনের কর্মকর্তা প্রশান্ত কুমার বলেন এ ধরনের কোন অভিযোগ আমরা এখনো পাইনি। অভিযোগ পেলে বিষয়টি খতিয়ে দেখা হবে।  ইত্তেফাকএসএস