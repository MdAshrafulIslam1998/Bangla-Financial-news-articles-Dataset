Serial,Title,Date,Author,News
3231,‘দারিদ্র্য বিমোচনের মাধ্যমে পল্লী অর্থনীতিকে চাঙ্গা করছে সরকার’,2018-10-25,অনলাইন ডেস্ক,স্থানীয় সরকার পল্লী উন্নয়ন ও সমবায় মন্ত্রী খন্দকার মোশাররফ হোসেন বলেছেন দেশের দারিদ্র্যের হার ২০৩০ সালের আগেই শূন্যের কোটায় নামিয়ে আনার লক্ষ্যে বর্তমান সরকার কাজ করছে। দারিদ্রের হার হ্রাসে পল্লী অঞ্চলের দরিদ্র জনগোষ্ঠীকে সহজ শর্তে ঋণ বিতরণ করতে হবে। পল্লী অর্থনীতিকে চাঙ্গা করলে দারিদ্র বিমোচনে সফলতা আসবে।  আজ বৃহস্পতিবার সচিবালয়ের পল্লী উন্নয়ন ও সমবায় বিভাগের সম্মেলন কক্ষে বাংলাদেশ পল্লী উন্নয়ন বোর্ডের বিআরডিবি ৪৯ তম বোর্ড সভায় সভাপতির বক্তব্যে তিনি এসব কথা বলেন।  স্থানীয় সরকার পল্লী উন্নয়ন ও সমবায় প্রতিমন্ত্রী মো. মসিউর রহমান রাঙ্গা সংসদ সদস্য মো. ইসরাফিল আলম পল্লী উন্নয়ন ও সমবায় বিভাগের সিনিয়র সচিব এস এম গোলাম ফারুক এবং স্থানীয় সরকার বিভাগের সিনিয়র সচিব ড. জাফর আহমেদ খানসহ বোর্ডের অন্যান্য সদস্যবৃন্দ এসময় উপস্থিত ছিলেন।  মন্ত্রী বলেন একটি পুঙ্খানুপুঙ্খ জরিপের মাধ্যমে সমগ্র দেশের দারিদ্রের ম্যাপ তৈরি করে বিআরডিবিকে কাজ করতে হবে। দরিদ্র এলাকার প্রতিটি পরিবারকে আর্থিকভাবে স্বচ্ছল করতে ঋণ সহায়তা ও পরামর্শ দিতে হবে। শেখ হাসিনার নেতৃত্বে মধ্যম আয়ের দেশ বিনির্মাণের যে লক্ষ্যে আমরা এগোচ্ছি সে কাজে বাংলাদেশ পল্লী উন্নয়ন বোর্ডের চলমান দ্বিস্তর বিশিষ্ট সমবায়ীদের শামিল করতে হবে।  মন্ত্রী খন্দকার মোশাররফ হোসেন জানান পল্লী অঞ্চলের অর্থনীতিকে চাঙ্গা করতে চলমান বিভিন্ন প্রকল্পের পাশাপাশি প্রায় ৩ হাজার কোটি টাকা ব্যয়ে পল্লী উৎপাদন বৃদ্ধি কল্পে নবজাগরণ প্রকল্প গ্রহণ করা হচ্ছে।  এ প্রকল্পটি বাস্তবায়িত হলে দেশের পল্লী অঞ্চলে দারিদ্র বিমোচনে ইতিবাচক পরিবর্তন আসবে।  ইত্তেফাককেকে