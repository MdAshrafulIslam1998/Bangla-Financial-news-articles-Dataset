Serial,Title,Date,Author,News
1618,স্কিটিতে শুরু হলো ১১ দিনের এসএমই পণ্যমেলা,2021-02-12,ইত্তেফাক রিপোর্ট,চামড়াজাত পণ্যসহ ক্ষুদ্র ও কুটিরশিল্প খাতের উদ্যোক্তাদের পণ্য নিয়ে রাজধানীর উত্তরায় বাংলাদেশ ক্ষুদ্র ও কুটিরশিল্প করপোরেশনের বিসিক প্রশিক্ষণ ইনস্টিটিউট স্কিটিতে শুরু হয়েছে ১১ দিনব্যাপী অমর একুশে মেলা।বিসিকের আয়োজনে এ মেলায় ৬০টি স্টলে চামড়া ও চামড়াজাত পণ্য হস্ত ও কুটিরশিল্পজাত বিভিন্ন পণ্যসামগ্রী প্রক্রিয়াজাত খাদ্যসামগ্রী প্রসাধনী বুটিক শাড়িকাপড় থ্রিপিছ মধুসহ বিভিন্ন দেশি পণ্যের উদ্যোক্তারা এতে অংশ নিয়েছেন।  গতকাল বৃহস্পতিবার এ মেলার উদ্বোধন করেন বিসিক চেয়ারম্যান মো. মোশতাক হাসান। মেলায় বিসিক থেকে প্রশিক্ষণ গ্রহণকারীদের তৈরি হস্ত ও কুটিরশিল্পজাত পণ্য ও মধু বিক্রয় করা হবে।মেলা প্রতিদিন সকাল ১০টা থেকে রাত ৯টা পর্যন্ত সবার জন্য উন্মুক্ত থাকবে। আগামী ২১ ফেব্রুয়ারি পর্যন্ত চলবে এ মেলা।উদ্বোধনী অনুষ্ঠানে সভাপতিত্ব করেন বিসিক মহাব্যবস্থাপক ও স্কিটির অধ্যক্ষ প্রকৌশলী মো. শফিকুল আলম।ইত্তেফাকএএএম