Serial,Title,Date,Author,News
6066,৩ ধরনের বন্ডে উৎসে আয়কর প্রত্যাহার,2015-07-08,ইত্তেফাক রিপোর্ট,ওয়েজ আর্নার ডেভেলপমেন্ট বন্ডসহ ৩ ধরনের বন্ডের উপর উৎসে আয়কর প্রত্যাহার করা হয়েছে। অন্য দুটি হচ্ছেইউএস ডলার প্রিমিয়াম বন্ড এবং ইউএস ডলার ইনভেস্টমেন্ট বন্ড। চলতি অর্থবছরে আয়কর অধ্যাদেশ সংশোধন করে জাতীয় রাজস্ব বোর্ড এনবিআর নতুন এসআরও জারি করেছে। বুধবার এ সংক্রান্ত প্রজ্ঞাপন জারি করেছে বাংলাদেশ ব্যাংকের ডেট ম্যানেজমেন্ট ডিপার্টমেন্ট।  কেন্দ্রীয় ব্যাংকের সব শাখা অফিসের প্রধান ও সব তফসিলি ব্যাংকের প্রধান নির্বাহীদের কাছে পাঠানো ওই প্রজ্ঞাপনে বলা হয়েছেবাজেট কার্যক্রম ২০১৫ এর মাধ্যমে আয়কর অধ্যাদেশ ১৯৮৪ এর ৫২ডি ধারা সংশোধন করা হয়েছে। সংশোধিত বিধান অনুসারে বিদ্যমান ওয়েজ আর্নার ডেভেলপমেন্ট বন্ড ইউএস ডলার প্রিমিয়াম বন্ড এবং ইউএস ডলার ইনভেস্টমেন্ট বন্ডে যেকোনো পরিমাণ বিনিয়োগের বিপরীতে অর্জিত সুদের উপর উতসে কর কর্তন প্রযোজ্য হবে না। ১ জুলাই থেকে এ নীতি কার্যকর করা হয়েছে।  প্রসঙ্গত এর আগে বাজেট কার্যক্রম ২০১৪এর মাধ্যমে আয়কর অধ্যাদেশ ১৯৮৪এর ৫২ডি ধারা সংশোধনপূর্বক পেনশনার সঞ্চয়পত্র ও ওয়েজ আর্নার্স ডেভেলপমেন্ট বন্ডে পাঁচ লাখ টাকা পর্যন্ত বিনিয়োগের সুদ আয় করমুক্ত করা হয়েছিল। আর পাঁচ লাখ টাকার বেশি বিনিয়োগের সুদের উপর পাঁচ শতাংশ হারে উৎসে কর কাটা হতো।