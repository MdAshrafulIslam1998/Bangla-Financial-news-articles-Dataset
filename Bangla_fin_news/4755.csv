Serial,Title,Date,Author,News
4755,তুলনা করবে টাকাবাজার সাশ্রয় আপনার,2016-10-21,অনলাইন ডেস্ক,গাড়ি কিংবা বাড়ি ঋণ কোনটি চান আপনি সবচেয়ে কম সুদে কোন ব্যাংকে পাবেন এ ঋণ সুবিধা আপনি কি ঋণ পাওয়ার যোগ্য কত টাকা ঋণ পাবেন এসব সমস্যার সমাধান মাত্র এক মিনিটেই পেয়ে যাবেন টাকাবাজার ডট কম ওয়েবসাইটে। দেশের ৫৬টি ব্যাংক ও ৩৩টি লিজিং কোম্পানির পণ্য ও সেবাসমূহ গ্রাহকদের যাচাই করার সুযোগ করে দিচ্ছে টাকাবাজার ডটকম ওয়েবসাইটি।  আজ শুক্রবার সকালে রাজধানীর বসুন্ধরা আন্তর্জাতিক কনভেনশন সেন্টারে এ ওয়েবসাইটটির উদ্বোধন করেন তথ্য ও যোগাযোগ প্রযুক্তি বিভাগের প্রতিমন্ত্রী জুনাইদ আহমেদ পলক।  শুক্রবার পাঠানো এক প্রেস বিজ্ঞপ্তিতে এ তথ্য জানানো হয়েছে।  বিজ্ঞপ্তিতে বলা হয়েছে সারা দেশের সাড়ে নয় হাজারেরও অধিক ব্যাংকের শাখা কোথায় অবস্থিত এবং সাড়ে ছয় হাজার এটিএম বুথের অবস্থান সম্পর্কে এ ওয়েবসাইটটি ব্যবহার করে গ্রাহকরা সহজেই জানতে পারবেন। ব্যাংকের কোন কোন শাখায় লকার সুবিধা রয়েছে তাও জানা যাবে এ ওয়েবসাইটি ব্যবহার করে। কোন ব্যাংকের ক্রেডিট কার্ড ব্যবহার করলে গ্রাহকরা তাদের কাঙ্খিত সুবিধা পাবেন তাও জানা যাবে ওয়েবসাইটটিতে।  সাইটটির উদ্যোক্তারা জানান মূলত তথ্যের শক্তিকে ব্যবহার করে আর্থিক যে কোন ভোগান্তি থেকে জনগণকে সহায়তা করবে টাকাবাজার। আর্থিক তথ্যে প্রবেশ সহজতর করার মাধ্যমেই আর্থিক অন্তর্ভুক্তি প্রসারের লক্ষ্যে গত দুই বছর ধরে নিরলস পরিশ্রম করছেন তারা। এ ওয়েবসাইটটিতে এতসব তথ্যের সমাবেশ ঘটানো হয়েছে যাতে গ্রাহকরা নিজেরাই নিজেদের ব্যাংকিং সমস্যার সমাধান করতে পারবেন। বিদেশে কত টাকা নেয়া যাবে কিংবা কিভাবে এলসি খুলতে হয় তার সব ধরণের তথ্যও রয়েছে ওয়েবসাইটিতে এমনটাই জানালেন সিইও ড. আনোয়ার হোসেন। এছাড়া টাকার সঙ্গে ডলার কিংবা ইউরোর বিনিময়ের হার কত গ্রাহকের চাহিদা অনুযায়ী মানি এক্সচেঞ্জ প্রতিষ্ঠানগুলো কোথায় অবস্থিত তাও জানা যাবে।  এছাড়াও বাংলাদেশের লাখ লাখ ক্ষুদ্র ও মাঝারি উদ্যোক্তারা যাতে তাদের ব্যবসায়িক প্রয়োজনে ব্যাংকে সহজেই চিঠি লিখতে পারেন সে লক্ষ্যে অসংখ্য চিঠির অনুলিপি রয়েছে ওয়েবসাইটটিতে। ব্যাংকিং সম্পর্কিত যে কোন প্রশ্নের সহজ সমাধানও রয়েছে এতে। গ্রাহকের প্রতিদিনের আর্থিক হিসাব নিকাশ মেলাতে আকর্ষণীয় সব ক্যালকুলেটরও এই ওয়েবসাইটে যুক্ত করা হয়েছে।  সর্বোপরি এর উদ্যোক্তারা বিশ্বাস করেন তুলনা করবে টাকাবাজার সাশ্রয় আপনার। যার ফলে গ্রাহকরা সহজেই সিদ্ধান্ত নিতে পারবেন ভাড়া বাড়িতে থাকবেন নাকি নিজের বাড়িতে থাকবেন এমন সব জটিল বিষয়ের।    ইত্তেফাকএমআই