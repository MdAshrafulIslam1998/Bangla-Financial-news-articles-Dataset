Serial,Title,Date,Author,News
5528,অর্থপাচারকারীদের বিরুদ্ধে আইনগত ব্যবস্থাএনবিআর চেয়ারম্যান,2015-12-11,ইত্তেফাক রিপোর্ট,মানি লন্ডারিং বা অর্থপাচারকারীদের বিরুদ্ধে আইনগত ব্যবস্থা নেয়া হবে বলে জানিয়েছেন রাজস্ব বোর্ডের এনবিআর চেয়ারম্যান নজিবুর রহমান। গতকাল বৃহস্পতিবার রাজধানীর সেগুনবাগিচায় রাজস্ব ভবনে এক সাংবাদিক সম্মেলনে তিনি বলেন চোরাচালানের মাধ্যমে অর্থপাচারের বিষয়টি এনবিআর অনুসন্ধান করছে। ইতিমধ্যে অর্থপাচারের বেশকিছু আলামত পাওয়া গেছে। বিষয়টিকে সরকার গুরুত্বের সাথে নিয়েছে। অতীতের যে কোন সময়ের তুলনায় এ বিষয়ে এনবিআর এখন অনেক বেশি সক্রিয়।  গ্লোবাল ফাইনান্সিয়াল ইউনিটের জরিপের ভিত্তিতে বাংলাদেশ থেকে অর্থপাচারের তথ্য নিয়ে গতকাল বিভিন্ন গণমাধ্যমে সংবাদ প্রকাশিত হয়। এতে বলা হয় প্রতি বছর গড়ে বাংলাদেশ থেকে ৪৪ হাজার কোটি টাকা পাচার হচ্ছে। আর সর্বশেষ ২০১৩ সালে পাচার হয়েছে ৭৬ হাজার কোটি টাকা। এ প্রতিবেদন সম্পর্কে দৃষ্টি আকর্ষণ করা হলে এনবিআর চেয়ারম্যান বলেন প্রতিবেদনটি আমাদের উদ্বিগ্ন করেছে। রাজস্ব ফাঁকি দেয়া অর্থই মূলত পাচার হয়ে যাচ্ছে। অর্থপাচার রোধে বাংলাদেশ ব্যাংকের ফাইন্যান্সিয়াল ইন্টালিজেন্ট ইউনিট এনবিআর ও পুলিশ প্রশাসন যৌথভাবে কাজ করছে। সংশ্লিষ্ট সব পক্ষের সমন্বিত প্রচেষ্টার মাধ্যমে অর্থপাচার রোধ করা সম্ভব হবে। এ সময় রাজস্ব ফাঁকি ঠেকাতে ব্যাংকে হিসাবধারীদের বিষয়ে সার্বিক তথ্য পেতে বাংলাদেশ ব্যাংকের সঙ্গে যোগাযোগ করা হচ্ছে বলেও জানান তিনি।  রাজস্ব প্রশাসনের সার্বিক কর্মকাণ্ড ও রাজস্ব আদায়ের অগ্রগতি তুলে ধরতে গতকাল এই সাংবাদিক সম্মেলনের আয়োজন করা হয়। এনবিআর চেয়ারম্যান চলতি অর্থবছরের গত ৫ মাসের রাজস্ব আদায় পরিস্থিতি সাংবাদিকদের সামনে তুলে ধরেন। তিনি বলেন গত জুলাই থেকে নভেম্বর পর্যন্ত রাজস্ব আদায় বেড়েছে ১৪ শতাংশ। আর এককভাবে নভেম্বরে রাজস্ব আদায় বেড়েছে ২৪ শতাংশ। এনবিআরের করদাতাবান্ধব নানামুখী কর্মকাণ্ডের মাধ্যমে চলতি অর্থবছরে বড় রাজস্ব লক্ষ্যমাত্রা অর্জন করা যাবে বলেও জানান তিনি। এছাড়া রাজস্ব প্রশাসনে বেশকিছু নতুন কার্যক্রম সম্পর্কেও সাংবাদিকদের অবহিত করা হয়। এ সময় রাজস্ব আদায় করতে গিয়ে বিভিন্ন ব্যক্তি ও প্রতিষ্ঠানের হুমকিধমকির প্রসঙ্গ তোলেন তিনি। ভ্যাট বিভাগের একজন ঊর্ধ্বতন কর্মকর্তার গুলিবিদ্ধ হওয়ার প্রসঙ্গ তুলে তিনি বলেন অনেক কুিসত চেহারা দেখা যাচ্ছে। সেগুলো মোকাবেলা করে এনবিআর এগিয়ে যাবে। যারা রাষ্ট্রের কোষাগারে টাকা দিচ্ছেন না তাদের বিরুদ্ধে আইনগত ব্যবস্থা নেয়া হবে।  সাংবাদিক সম্মেলনে অন্যদের মধ্যে এনবিআর সদস্য ফরিদ উদ্দিন এনায়েত হোসেন কালিপদ হালদার পারভেজ ইকবালসহ ঊর্ধ্বতন কর্মকর্তারা উপস্থিত ছিলেন।