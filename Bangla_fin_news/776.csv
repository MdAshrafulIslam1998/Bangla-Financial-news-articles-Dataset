Serial,Title,Date,Author,News
776,আবারো ধসের মুখে শেয়ার বাজার,2021-10-25,ইত্তেফাক অনলাইন ডেস্ক,কয়েকমাস ধরেই দেশের শেয়ার বাজারে অস্থিতিশীল পরিস্থিতি তৈরি হয়েছে। প্রতিদিনই সূচক কমছে লাফিয়ে লাফিয়ে। তবে গত প্রায় সাত মাসের মধ্যে এতোটা দরপতন দেখেনি দেশের দুই পুঁজিবাজারের বিনিয়োগকারীরা। এতে বিনিয়োগকারীদের মধ্যে চরম হতাশা বিরাজ করছে। চলতি সপ্তাহের দ্বিতীয় কার্যদিবস সোমবার ২৫ অক্টোবর দেশের পুঁজিবাজারে বড় দরপতন হয়েছে। এদিন ঢাকা স্টক এক্সচেঞ্জে ডিএসইতে সূচক কমেছে ১২০ পয়েন্ট। চট্টগ্রাম এক্সচেঞ্জে সিএসই কমেছে ৪২৬ পয়েন্ট।  এদিকে দরপতনের প্রতিবাদে দুপুরে রাজধানীর মতিঝিলে মানববন্ধন করেছেন বিনিয়োগকারীরা। ঢাকা স্টক এক্সচেঞ্জের ডিএসই সামনে এ মানববন্ধন করেন তারা। এ সময় দ্রুত দরপতন থেকে পুঁজিবাজারকে উত্থানে ফেরানোর দাবি জানানো হয়। একইসঙ্গে গত ১০ অক্টোবর থেকে চলা এ দরপতনের পেছনে দায়ী ব্যক্তিদের চিহ্নিত করতে তদন্ত কমিটি গঠন করারও দাবি জানান বিনিয়োগকারীরা।      ......             আবারো ধসের মুখে শেয়ার বাজার ...  .     ডিএসই ও সিএসইর তথ্য মতে সোমবার দিনভর অস্থিরতার মধ্যদিয়ে লেনদেন হয়েছে। এদিন সূচক পতনের মধ্যদিয়ে লেনদেনের শুরু হয়। যা অব্যাহত ছিল দুপুর ১২টা ৩৬ মিনিট পর্যন্ত। এসময়ে আগের দিনের চেয়ে সূচক কমেছে ১৬৩ পয়েন্ট। তবে পরের ২ ঘণ্টা লেনদেন হয়েছে সূচক উঠানামার মধ্যদিয়ে। আজ দিন শেষে ডিএসইর প্রধান সূচক কমেছে ১২০ পয়েন্ট। যা চলতি বছরের ৪ এপ্রিলের পর সর্বোচ্চ সূচক পতন। ওই দিন ডিএসইর প্রধান সূচক কমেছিল ১৮১ দশমিক ৪৪ পয়েন্ট। এদিন ডিএসইতে লেনদেন হওয়া ৩৭৬টি প্রতিষ্ঠানের ৩১ কোটি ৬৩ লাখ ৬০ হাজার ৭১২টি শেয়ার হাতবদল হয়েছে। লেনদেন হওয়া প্রতিষ্ঠানের মধ্যে ৩০৭টির শেয়ারের দাম কমেছে বেড়েছে ৪৭টির। আর অপরিবর্তিত ছিল ২২টির। আজ ডিএসইতে মোট লেনদেন হয়েছে ১ হাজার ৪৭০ কোটি ৪৩ লাখ ১৯ হাজার টাকার শেয়ার। আগের দিন লেনদেন হয়েছিল ১ হাজার ৪৭১ কোটি ৪ লাখ ৬২ হাজার টাকার শেয়ার। অর্থাৎ আগের দিনের চেয়ে লেনদেন কিছুটা কমেছে। ডিএসইতে সবচেয়ে বেশি লেনদেন হয়েছে ডেল্টা লাইফের শেয়ারের। দ্বিতীয় স্থানে রয়েছে বেক্সিমকো লিমিটেড। তৃতীয় স্থানে ছিল ফরচুন সুজ। এরপর যথাক্রমে ছিল ওরিয়ন ফার্মাসিটিউক্যালস ব্রিটিশ আমেরিকান টোব্যাকো স্কয়ার ফার্মা জেনেক্স ইনফোসেস আইএফআইসি ব্যাংক লাফার্জহোলসিম এবং এনআরবিবিসি ব্যাংক লিমিটেড। অপর পুঁজিবাজার চট্টগ্রাম স্টক এক্সচেঞ্জের সিএসই সার্বিক সূচক সিএএসপিআই ৪২৬ পয়েন্ট কমে ২০ হাজার ১৪৪ পয়েন্টে দাঁড়িয়েছে। সিএসইতে লেনদেন হওয়া ২৯৪টি প্রতিষ্ঠানের মধ্যে ৪১টির শেয়ারের দাম বেড়েছে কমেছে ২৪৪টির আর অপরিবর্তিত রয়েছে ৯টির শেয়ারের দাম। এ বাজারে লেনদেন হয়েছে ৬০ কোটি ৬০ লাখ ২৭ হাজার ৫২৪ টাকার শেয়ার। এর আগের দিন লেনদেন হয়েছিল ৪৯ কোটি ৯৮ লাখ ৮১ হাজার ৭৭১ টাকার শেয়ার।