Serial,Title,Date,Author,News
1578,‘নগদ’ অ্যাকাউন্ট খোলার নতুন রেকর্ড,2021-02-23,ইত্তেফাক অনলাইন ডেস্ক,ডাক বিভাগের ডিজিটাল ফাইন্যান্সিয়াল সার্ভিস নগদএ বাড়ছে গ্রাহক সংখ্যা। প্রতিদিন প্রায় ১ লাখ ৮০ হাজার নতুন গ্রাহক এখন নগদএর সঙ্গে যুক্ত হচ্ছেন মোবাইল ফোনের মাধ্যমে।গত দুই সপ্তাহে রেকর্ড পরিমাণ নতুন গ্রাহক পেয়েছে নগদ।১৬৭ ডায়াল করে পিন সেট করে অ্যাকাউন্ট খোলার প্রযুক্তি চালু করার পর থেকেই নতুন নতুন গ্রাহক নগদএর সঙ্গে যুক্ত হচ্ছেন। তাছাড়া অ্যাপের মাধ্যমেও জাতীয় পরিচয়পত্রের ভ্যারিফিকেশন করিয়ে গ্রাহকেরা চাহিবামাত্র নগদ অ্যাকাউন্ট খুলছেন। নগদএর উদ্ভাবিত এই প্রযুক্তি ইতোমধ্যে বিশ্বের বিভিন্ন দেশেও সাড়া ফেলেছে।  এছাড়া গুগল প্লে স্টোরে নগদ অ্যাপ এখন বাংলাদেশের মধ্যে টপ চার্টে অবস্থান করছে।গত দুই সপ্তাহে গড়ে প্রতিদিন দেড় লাখ নতুন গ্রাহক পেয়েছে নগদ। ফলে নগদএর কার্যকর গ্রাহক সংখ্যা এখন তিন কোটি ছাড়িয়ে গেছে যা দেশের আর্থিক অন্তর্ভুক্তি বৃদ্ধিতে বড় ধরনের অগ্রগতি।  নগদএর অভাবনীয় সাফল্য সম্পর্কে নগদএর ব্যবস্থাপনা পরিচালক তানভীর এ মিশুক বলেন শুরু থেকেই আমরা চেয়েছি খুব সহজে সারাদেশের মানুষের কাছে নগদকে পৌঁছে দিতে। এক্ষেত্রে এক দিকে আমরা যেমন খরচ কমিয়েছি অন্যদিকে আবার প্রযুক্তির মাধ্যমে অ্যাকাউন্ট খোলার প্রক্রিয়াকে সহজীকরণ করেছি। আমাদের মূল চাওয়া আর্থিক অন্তর্ভুক্তির ক্ষেত্রে নগদ দেশের মানুষকে এমন একটি প্ল্যাটফর্ম দেবে যার মাধ্যমে তারা আর্থিক লেনদেনের স্বাধীনতা পাবে। ইতোমধ্যে আমরা আমাদের চেষ্টার ফল দেখতে শুরু করেছি। আশা করি অল্প সময়ের মধ্যে আমরা দেশের সবচেয়ে জনপ্রিয় এমএফএস অপারেটর হিসেবে পরিণত হব।গ্রাহক সংখ্যার বিবেচনায় বর্তমানে নগদএর মার্কেট শেয়ার ৩০ শতাংশ যা চলতি বছরের মধ্যেই ৫০ শতাংশে উন্নীত করার পরিকল্পনা নিয়ে কাজ করছে অপারেটরটি।ইত্তেফাকএসসিএস