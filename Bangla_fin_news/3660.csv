Serial,Title,Date,Author,News
3660,বাণিজ্য মেলার সময় বাড়ল ৪ দিন,2018-01-28,অনলাইন ডেস্ক,ঢাকা আন্তর্জাতিক বাণিজ্য মেলার সময় আরও চারদিন বাড়ানো হয়েছে। রপ্তানি উন্নয়ন ব্যুরো ইপিবি এ তথ্য জানিয়েছে। সময় বাড়ানোর এই আবেদন করেন ব্যবসায়ীরা। রবিবার বাণিজ্যমন্ত্রী তোফায়েল আহমেদ এই সিদ্ধান্ত নেন বলে ইপিবির সচিব আবু হেনা মোরশেদ জামান জানান।  মোরশেদ বলেন মেলার শুরুর দিকে শৈত্যপ্রবাহের কারণে বেচাকেনা স্থবির হয়ে গিয়েছিল বলে কারণ দেখিয়ে বাণিজ্যমন্ত্রীর কাছে ১০ দিনের সময় বাড়ানোর আবেদন করেন ব্যবসায়ীরা। কিন্তু সামনে এসএসসি পরীক্ষা থাকায় তা থেকে কমিয়ে চার দিন সময় বাড়ানোর পক্ষে মত দেন বাণিজ্যমন্ত্রী।  গত ১ জানুয়ারি মাসব্যাপী ২৩তম ঢাকা আন্তর্জাতিক বাণিজ্যমেলা শুরু হয়।  ইত্তেফাকএমআই