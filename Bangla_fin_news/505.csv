Serial,Title,Date,Author,News
505,বেআইনিভাবে কাঁচা পাট মজুতের বিরুদ্ধে অভিযান চালাবে সরকার,2022-01-31,ইত্তেফাক রিপোর্ট,কাঁচা পাটের ডিলার বা আড়তদাররা ১ হাজার মণের বেশি কাঁচা পাট এক মাসের বেশি সময় মজুত করতে পারবেন না। কেউ বেআইনিভাবে মজুত করলে তার বিরুদ্ধে কঠোর ব্যবস্থা নেওয়া হবে বলে জানিয়েছেন বস্ত্র ও পাটমন্ত্রী গোলাম দস্তগীর গাজী। তিনি বলেন এ বিষয়ে ব্যবস্থা নিতে পাট অধিদপ্তরকে নির্দেশনা দেওয়া হয়েছে। বেআইনিভাবে কাঁচা পাট মজুতের বিরুদ্ধে অভিযান পরিচালনা করা হবে। গতকাল রবিবার রাজধানীর সচিবালয়ে বাংলাদেশ জুট অ্যাসোসিয়েশনের বিজেএ বাংলাদেশ জুট মিলস অ্যাসোসিয়েশনের বিজেএমএ ও বাংলাদেশ জুট স্পিনার্স অ্যাসোসিয়েশনের বিজেএসএ নেতাদের সঙ্গে এক বৈঠকে বস্ত্র ও পাটমন্ত্রী এসব কথা বলেন। এ সময় বস্ত্র ও পাট মন্ত্রণালয়ের অতিরিক্ত সচিব মো. মুহিবুর রহমান বিজেএর চেয়ারম্যান শেখ সৈয়দ আলী বিজেএমএর চেয়ারম্যান মো. আবুল হোসেন বিজেএসএর চেয়ারম্যান সেখ নাসির উদ্দিন প্রমুখ উপস্থিত ছিলেন। পাটমন্ত্রী বলেন দেশে কাঁচা পাটের সংকট তৈরি হওয়ায় পাটকলগুলোর উত্পাদন ঝুঁকিতে পড়েছে। এ অবস্থায় পাট ও পাটজাত পণ্যের রপ্তানি আয় অব্যাহত রাখতে কাঁচা পাটের সরবরাহ নিশ্চিতে সরকার ব্যবস্থা নেবে। এ জন্য লাইসেন্সবিহীন অসাধু ব্যবসায়ীদের কাঁচা পাট ক্রয়বিক্রয় ও মজুত থেকে বিরত রাখা ভেজা পাট ক্রয়বিক্রয় রোধ বাজারে কাঁচা পাটের সরবরাহ নিশ্চিতে কার্যকর পদক্ষেপ নিতে পাট অধিদপ্তরকে নির্দেশ দেওয়া হয়েছে।