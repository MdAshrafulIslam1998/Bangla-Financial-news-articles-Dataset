Serial,Title,Date,Author,News
5558,দেশের সব সূচক স্থীতিশীল শক্ত ভিতের ওপর অর্থনীতি,2015-12-02,অনলাইন ডেস্ক,দেশের সব সূচক স্থীতিশীল রয়েছে আর সে কারণেই অর্থনীতি এখন শক্ত ভিতের ওপর দাঁড়িয়ে আছে বলে মন্তব্য করেছেন বাংলাদেশ ব্যাংকের গর্ভনর আতিউর রহমান। বুধবার চট্টগ্রামের নাসিরাবাদে বাংলাদেশ ব্যাংকের চট্টগ্রাম হিউম্যান রিসোর্সেস অ্যান্ড ম্যানেজমেন্ট ডেভেলপমেন্ট ইন্সটিটিউটের ভিত্তিপ্রস্তর স্থাপন অনুষ্ঠানে তিনি এ কথা বলেন।  এ সময় তিনি বলেন এখন অর্থনীতি খুবই প্রাণোদ্দীপ্ত অগ্রসরমান এবং একেবারে স্থিতিশীল। আমরা লক্ষ্য করছি ব্যাংকিং খাতের সূচকগুলো দিন দিন শক্তিশালী হচ্ছে এবং এগোচ্ছে। প্রতিটি সূচকে বাংলাদেশের অর্থনীতি স্থিতিশীল।  ব্যাংকিং খাতে সৃজনশীল নেতৃত্ব গড়ে তুলতে চট্টগ্রামের ইন্সটিটিউটটি বিশ্বমানের করে গড়ে তোলার পাশাপাশি দ্বিতীয় ব্যাংকিং মেলা চট্টগ্রামে আয়োজনের ঘোষণা দেন গভর্নর। প্রায় ৪০০ কোটি টাকা ব্যয়ে ১০ একর জমিতে গড়ে তোলা হবে চট্টগ্রাম হিউম্যান রিসোর্সেস অ্যান্ড ম্যানেজমেন্ট ডেভেলপমেন্ট ইন্সটিটিউট।  উদ্বোধনী অনুষ্ঠানের প্রধান অতিথি আতিউর দেশে বিনিয়োগ কম হওয়ার সমালোচনা উড়িয়ে দিয়ে বলেন দেশে বিনিয়োগ বাড়ছে কৃষিতে এসএমইতে ডিজিটাল টেকনোলজিতে ইকর্মাসের নানা কর্মকাণ্ডে। সব দিকে যেহেতু বিনিয়োগ বাড়ছে সেজন্য হয়ত চোখে পড়ছে না। বিনিয়োগ যদি যথেষ্ট না হয়ে থাকে তাহলে কি করে গত ছয় বছর ধরে দেশের অর্থনৈতিক প্রবৃদ্ধি ছয় দশমিক তিন শতাংশ হারে হচ্ছে অথচ এই সময়ে ইউরোপের কোনো কোনো দেশে ঋণাত্বক প্রবৃদ্ধি হয়েছে।  দেশের ব্যাংকিং খাত এখন যে কোনো চাপ মোকাবেলায় সক্ষম উল্লেখ করে গভর্নর বলেন ব্যাংকিং খাত শক্তিশালী কি না তার অন্যতম পরিমাপ হচ্ছে তার মূলধনের পর্যাপ্ততা। সর্বশেষ হিসেবে ব্যাংকিং খাতের মূলধন পর্যাপ্ততার হার ১০ দশমিক ৫৩ শতাংশ। আন্তর্জাতিক মান অনুযায়ী প্রয়োজন আট শতাংশ। সুতরাং ব্যাংকিং খাত অত্যন্ত শক্তিশালী।