Serial,Title,Date,Author,News
1989,ব্যাংকের স্বাভাবিক কার্যক্রম চালু করার নির্দেশ,2020-08-18,ইত্তেফাক রিপোর্ট,দেশের ব্যাংকিং খাতকে স্বাভাবিক ব্যাংকিং কার্যক্রম পরিচালনা করার নির্দেশ দিয়েছে বাংলাদেশ ব্যাংক। করোনা ভাইরাসের সংক্রমণ রোধে চলমান রোস্টারিং পদ্ধতি বাদ দিয়ে নিরবিচ্ছিন্নভাবে আগের মতো কাজ করার নির্দেশ দেওয়া হয়েছে। পাশাপাশি শুক্র ও শনিবার বাধ্যতামূলক ছুটি রাখার শর্ত শিথিল করা হয়েছে এই প্রজ্ঞাপনের মাধ্যমে।আজ মঙ্গলবার বাংলাদেশ ব্যাংকের ব্যাংকিং প্রবিধি ও নীতি বিভাগ থেকে এ সংক্রান্ত একটি প্রজ্ঞাপন জারি করা হয়।বাংলাদেশে কার্যরত সকল তফসিলি ব্যাংকের প্রধান নির্বাহীদের কাছে পাঠানো প্রজ্ঞাপনে বলা হয় ব্যাংকিং খাতে করোনা ভাইরাসের প্রাদুর্ভাব এবং কমিউনিটি ট্রান্সমিশন রোধে বিশেষ পরিস্থিতিতে কার্যকরী পদক্ষেপ গ্রহণ নিরবিচ্ছিন্ন জরুরি ব্যাংকিং সেবা নিশ্চিত করণ অনলাইন ব্যাংকিং সেবা জোরদার করা রোস্টারিং এর মাধ্যমে অফিসের কার্যক্রম সম্পন্ন করা প্রযোজ্য ক্ষেত্রে কোয়ারেন্টিন ছুটি প্রদান পারস্পরিক দূরত্ব বজায় রাখা এবং কর্মক্ষেত্রে স্বাস্থ্যবিধি পরিপালনসহ বিভিন্ন নির্দেশনা প্রদান করা হয়েছিল। দেশের অর্থনৈতিক গতিশীলতা স্বাভাবিক করার উদ্দেশ্যে নতুন করে কয়েকটি সিদ্ধান্ত নিয়েছে বাংলাদেশ ব্যাংক।সেগুলো হলো ব্যাংকসমূহ নিরবিচ্ছিন্নভাবে স্বাভাবিক ব্যাংকিং কার্যক্রম পরিচালনা করবে। ঝুঁকিপূর্ণ  এ আক্রান্ত কর্মকর্তাকর্মচারী ও সন্তানসম্ভবা নারীগণ চিকিৎসকের প্রত্যয়ন পত্র দাখিল করে অফিসে আগমন থেকে বিরত থাকবেন এবং ব্যাংক সমূহের সান্ধ্যকালীন এবং প্রযোজ্য ক্ষেত্রে সাপ্তাহিক ছুটি কালীন শুক্রবার ও শনিবার কার্যক্রম স্বাভাবিক নিয়মে আগের মতো পরিচালিত হবে।অবিলম্বে এই নির্দেশনা কার্যকর হবে বলেও জানানো হয়েছে সেই প্রজ্ঞাপনে।ইত্তেফাককেকে