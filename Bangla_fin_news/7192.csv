Serial,Title,Date,Author,News
7192,সি অ্যান্ড এ টেক্সটাইলের আইপিও অনুমোদন,2014-09-23,ইত্তেফাক রিপোর্ট,সি অ্যান্ড এ টেক্সটাইলের প্রাথমিক গণপ্রস্তাবের আইপিও অনুমোদন দিয়েছে বিএসইসি। মঙ্গলবার বাংলাদেশ সিকিউরিটিজ অ্যান্ড এক্সচেঞ্জ কমিশনের বিএসইসি ৫২৮তম সভায় এ কোম্পানির আইপিও অনুমোদন দেয়া হয়। বিএসইসি সূত্রে এ তথ্য জানা যায়। কোম্পানিটি পুঁজিবাজারে ৪ কোটি ৫০ লাখ শেয়ার ছেড়ে ৪৫ কোটি টাকা সংগ্রহ করবে। ১০ টাকা অভিহিত মূল্যে কোম্পানিটি শেয়ার ইস্যু করবে। ২০১৪ সালের ৩০ জুন শেষ হওয়া অর্থ বছরের নিরীক্ষিত আর্থিক প্রতিবেদন অনুযায়ী সিএ টেক্সটাইল প্রতি শেয়ারে আয় ইপিএস হয়েছে ১ টাকা ৭৮ পয়সা। নেট এসেট ভ্যালু এনএভি হয়েছে ১৮ টাকা ৩৮ পয়সা। কোম্পানিটির ইস্যু ব্যবস্থাপনার দায়িত্বে রয়েছে এএফসি ক্যাপিটাল ও ইম্পেরিয়াল ক্যাপিটাল লিমিটেড।