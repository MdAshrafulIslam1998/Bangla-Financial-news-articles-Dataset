Serial,Title,Date,Author,News
7427,সর্বোচ্চ ভ্যাটের জন্য পুরস্কার পাচ্ছে ৯ প্রতিষ্ঠান,2014-07-07,ইত্তেফাক রিপোর্ট,বৃহস্পতিবার ভ্যাট দিবসআগামী ১০ জুলাই বৃহস্পতিবার দেশব্যাপী মূল্য সংযোজন কর বা ভ্যাট দিবস পালিত হচ্ছে। একইসঙ্গে ১০ থেকে ১৬ জুলাই পর্যন্ত পালিত হবে মূসক সপ্তাহ। দেশব্যাপী ব্যবসায়ী ও ক্রেতাদের ভ্যাট সম্পর্কে সচেতন করতে বড় শহরগুলোতে শোভাযাত্রা ও সেমিনারের আয়োজন করা হবে। দিবসটি উপলক্ষে রাজধানীতেও অনুষ্ঠান আয়োজন করা হবে।ভ্যাট দিবস উপলক্ষে দেশব্যাপী সর্বোচ্চ ভ্যাটদাতাদের সম্মাননা জানিয়ে আসছে রাজস্ব বোর্ড এনবিআর। এবারো সারা দেশের সর্বোচ্চ ৯ প্রতিষ্ঠানকে ও জেলা পর্যায়ে ১১২ ব্যক্তি ও প্রতিষ্ঠানকে দেয়া হবে সেরা মূসক দাতার পুরস্কার। ইতিমধ্যে এসব প্রতিষ্ঠানের নাম চূড়ান্ত করেছে এনবিআর। জাতীয় পর্যায়ে সর্বোচ্চ ভ্যাট প্রদানের জন্য সিলেটের হবিগঞ্জের রশিদপুর কনডেনসেট ফ্রাকশনেশন পুরস্কৃত হচ্ছে। এছাড়া মৌলভীবাজারের ফেঞ্চুগঞ্জ গ্যাসফিল্ড প্রজেক্ট লিমিটেড বাংলাদেশ পেট্রোলিয়াম এক্সপ্লোরেশন এন্ড প্রডাকশন লিমিটেড আর এফ এল প্লাস্টিক টিইউভি এসইউডি বাংলাদেশ প্রাইভেট লিমিটেড ন্যাশনাল টেলিভিশন এনটিভি লিমিটেড হুওয়াই টেকনোলোজিস বাংলাদেশ লিমিটেড চট্টগ্রামের এম এম ইস্পাহানী এবং ব্র্যাক আড়ং সেরা ভ্যাট প্রদানের জন্য পুরস্কৃত হচ্ছে।এসব প্রতিষ্ঠানকে সম্মাননা ক্রেস্ট ও সনদ প্রদান করা হবে।এদিকে ১০ থেকে ১৬ জুলাই পর্যন্ত ভ্যাট সপ্তাহ উপলক্ষে এনবিআরসহ এর আওতাধীন ভ্যাট কমিশনারেট বিভাগীয় কার্যালয় ও সার্কেল অফিসগুলোয় শোভাযাত্রা সেমিনারের আয়োজন করা হবে। এছাড়া ফেস্টুন প্ল্যাকার্ড দিয়ে রাজধানীর বিভিন্ন সড়ক সাজানো হবে।