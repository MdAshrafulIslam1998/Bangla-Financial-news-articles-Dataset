Serial,Title,Date,Author,News
533,অর্ধেক জনবলে চলবে ব্যাংক,2022-01-24,ইত্তেফাক রিপোর্ট,করোনার সংক্রমণ নিয়ন্ত্রণে অর্ধেক সংখ্যক কর্মকর্তাকর্মচারী নিয়ে ব্যাংকিং কার্যক্রম পরিচালনা করতে নির্দেশনা দিয়েছে বাংলাদেশ ব্যাংক। আগামী ৬ ফেব্রয়ারি পর্যন্ত এ নির্দেশনা জারি থাকবে। সোমবার ২৪ জানুয়ারি বাংলাদেশ ব্যাংকের ডিপার্টমেন্ট অব অফসাইট সুপারভিশন ডিওএস এ সংক্রান্ত একটি নির্দেশনা দেয়।  নির্দেশনায় বলা হয় করোনার সংক্রমণ নিয়ন্ত্রণে সরকার আরোপিত বিধিনিষেধের মধ্যে রোস্টারিংয়ের মাধ্যমে অর্ধেক কর্মকর্তাকর্মচারী নিয়ে ব্যাংকিং কার্যক্রম পরিচালনা করতে হবে। তবে অতিজরুরি ব্যাংকিং সেবা অব্যাহত রাখার নিমিত্তে প্রয়াজনীয়তার নিরিখে সংশ্লিষ্ট প্রতিষ্ঠান সিদ্ধান্ত নিতে পারবে। এতে আরও বলা হয় অন্যান্য কর্মকর্তাকর্মচারীরা নিজ কর্মস্থলে অবস্থান করবেন এবং দাপ্তরিক কার্যক্রম ভার্চুয়ালি সম্পন্ন করবেন। ব্যাংকে আগত সেবাগ্রহীতাদের আবশ্যিকভাবে মাস্ক পরিধানসহ স্বাস্থ্যবিধি সংক্রান্ত নির্দেশনাবলী কঠোরভাবে পালন করতে হবে। এর আগে রবিবার অপর এক নির্দিশনায় বলা হয়েছিল ব্যাংকে কর্মরত কর্মকর্তাকর্মচারীদের টিকা সনদ নিতে হবে এবং ব্যাংকের কর্মকর্তাকর্মচারী ও আগত সেবাগ্রহীতাদের আবশ্যিকভাবে মাস্ক পরাসহ যথাযথ স্বাস্থ্যবিধি অনুসরণ করতে হবে।