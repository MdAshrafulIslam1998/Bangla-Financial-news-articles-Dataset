Serial,Title,Date,Author,News
6678,ক্ষয়ক্ষতির হিসাব কষছে কেন্দ্রীয় ব্যাংক,2015-02-16,ইত্তেফাক রিপোর্ট,অস্থিতিশীল রাজনৈতিক পরিস্থিতে গত ২ বছরে অর্থনীতিতে কি পরিমাণ ক্ষতি হয়েছে তার হিসাব কষছে কেন্দ্রীয় ব্যাংক। এ কাজের প্রাথমিক পদক্ষেপ হিসাবে দেশে কার্যরত সব ব্যাংকের প্রধান নির্বাহীদের ক্ষয়ক্ষতির হিসাব চেয়ে চিঠি দেয়া হয়েছে। ২০১৩ সালের জানুয়ারি থেকে ২০১৫ সালের জানুয়ারি পর্যন্ত বিভিন্ন খাতে কি পরিমাণ ক্ষতি হয়েছে তা আগামী বৃহস্পতিবারের মধ্যে জানাতে বলা হয়েছে।  বাংলাদেশ ব্যাংকের ওই চিঠিতে বলা হয়েছে মাসভিত্তিক হিসাব ধরে এ তালিকা করতে হবে। কৃষি শিল্প ব্যবসাবাণিজ্য নির্মাণ পরিবহন ভোক্তা খাতে মাসভিত্তিক ঋণের অনুমোদন বিতরণ স্থিতি আদায় ও বকেয়ার বাকির পরিমাণ জানতে চাওয়া হয়েছে ব্যাংকগুলোর কাছে। এর ভিত্তিতে কেন্দ্রীয় ব্যাংক প্রতিবেদন প্রস্তুত করে সরকারের কাছে জমা দেবে বলে কেন্দ্রীয় ব্যাংক সূত্রে জানা গেছে।