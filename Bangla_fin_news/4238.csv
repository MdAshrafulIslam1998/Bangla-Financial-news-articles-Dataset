Serial,Title,Date,Author,News
4238,জনতা ব্যাংকের ৪১৮ কোটি টাকা কর্তন,2017-04-20,ইত্তেফাক রিপোর্ট,সমঝোতা স্মারকের এমওইউ শর্ত লঙ্ঘন করায় রাষ্ট্রীয় মালিকানার জনতা ব্যাংককের ৪১৮ কোটি টাকা কেটে নিয়েছে কেন্দ্রীয় ব্যাংক। কেটে নেওয়া এ টাকা কেন্দ্রীয় ব্যাংকে সংরক্ষিত থাকবে। তবে এর বিপরীতে জনতা ব্যাংককে কোনো সুদ পরিশোধ করবে না কেন্দ্রীয় ব্যাংক। আর শর্ত পূরণ হয়ে গেলে টাকা ফেরত পাবে ওই ব্যাংক। গতকাল বুধবার বাংলাদেশ ব্যাংকে রক্ষিত জনতা ব্যাংকের হিসাব থেকে এ টাকা কেটে নেওয়া হয়েছে। কেন্দ্রীয় ব্যাংক সূত্রে এ তথ্য জানা গেছে।  কেন্দ্রীয় ব্যাংক সূত্র জানায় রাষ্ট্রীয় ব্যাংকগুলোর সঙ্গে বাংলাদেশ ব্যাংকের সমঝোতা চুক্তিতে স্বাক্ষর হয়েছে। এতে ব্যাংকগুলোর ঋণ প্রবৃদ্ধির একটি সীমা নির্ধারণ করে দেওয়া আছে। সে হিসেবে গত বছরে জনতা ব্যাংকের ঋণ প্রবৃদ্ধির লক্ষ্যমাত্রা ছিল ১২ দশমিক ৫০ শতাংশ। কিন্তু ব্যাংকটি ঋণ প্রবৃদ্ধি হয়েছে ১৫ শতাংশ। এ প্রেক্ষিতে অতিরিক্ত বিতরণ হওয়া ঋণের একটি অংশ কেন্দ্রীয় ব্যাংকে জমা করতে হয়েছে।  এ প্রসঙ্গে বাংলাদেশ ব্যাংকের একজন নির্বাহী পরিচালক বলেন নির্ধারিত সময়ে টাকা জমা না করায় গতকালই কেন্দ্রীয় ব্যাংকে রক্ষিত জনতা ব্যাংকের হিসাব থেকে ওই টাকা কেটে নিয়েছে।  এ ব্যাপারে জনতা ব্যাংকের ব্যবস্থাপনা পরিচালক এমডি আবদুস সালাম জানান ব্যাংকের ঋণ বিতরণের প্রবৃদ্ধির লক্ষ্যমাত্রা ১২ শতাংশের বেশি হয়েছে। এ জন্য কেন্দ্রীয় ব্যাংক এ সিদ্ধান্ত নিয়েছে।  সূত্রে জানা যায় গত বছরে জনতা ব্যাংকের খেলাপি ঋণ ৯ দশমিক ৭৪ শতাংশে নামিয়ে আনার লক্ষ্য থাকলেও তা হয়েছে ১০ দশমিক ৪০ শতাংশ। এ ছাড়া খেলাপি ঋণ থেকে ১২শ কোটি টাকা আদায়ের লক্ষ্য থাকলেও ব্যাংকটি মাত্র ৬৪০ কোটি টাকা আদায় করতে পেরেছে। অবলোপনকৃত ঋণ থেকে ৩৩০ কোটি টাকা লক্ষ্যমাত্রার বিপরীতে আদায় হয়েছে মাত্র ১১১ কোটি টাকা। এ ছাড়া লোকসানি শাখা ৩০টিতে নামিয়ে আনার লক্ষ্যমাত্রা থাকলেও তা বেড়ে দাঁড়িয়েছে ৪৬টিতে।  ইত্তেফাককাউছার