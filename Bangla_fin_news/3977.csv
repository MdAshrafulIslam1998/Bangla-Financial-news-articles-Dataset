Serial,Title,Date,Author,News
3977,শ্রীলংকাকে উচ্চ শুল্কহার কমাতে বললেন বাণিজ্যমন্ত্রী,2017-08-30,অনলাইন ডেস্ক,বাণিজ্যমন্ত্রী তোফায়েল আহমেদ বলেছেন উচ্চ শুল্কহার কমালে শ্রীলংকার বাজারে বাংলাদেশের পণ্যের রফতানি আরো বাড়বে। শ্রীলংকায় বাংলাদেশের ওষুধ কাগজ সিমেন্ট এমএস রড ও কৃষিপণ্যের প্রচুর চাহিদা রয়েছে। উচ্চ শুল্কহারের কারণে এ সকল পণ্য বাংলাদেশ রফতানি করতে পারছে না। এখানে ট্যারিফ ও প্যারা ট্যারিফ হার তুলনামূলক অনেক বেশি।  এজন্য মন্ত্রী দুই দেশের মধ্যে বাণিজ্য সম্প্রসারণে উচ্চ শুল্কহার কমাতে শ্রীলংকা সরকারের প্রতি আহ্বান জানান।  শ্রীলংকা সফররত বাণিজ্যমন্ত্রী আজ বুধবার কলম্বোতে সেদেশের শিল্প ও বাণিজ্যমন্ত্রী রশিদ বাথিউদ্দিনের সঙ্গে এক দ্বিপাক্ষিক বৈঠকে এসব কথা বলেন।  তোফায়েল আহমেদ বলেন দুই দেশের মধ্যে চলমান বাণিজ্য সমস্যা দূর করতে বাংলাদেশ ও শ্রীলংকার মধ্যে জয়েন্ট ওয়ার্কিং গ্রুপের দ্রুত সভা করা প্রয়োজন। বাংলাদেশ পৃথিবীর মধ্যে দ্বিতীয় বৃহত্তম তৈরি পোশাক রফতানিকারক দেশ। গ্লোবাল অ্যাপারেল সাপ্লাই চেইন সৃষ্টির করে শ্রীলংকায় রফতানি বাড়ানো সম্ভব। এতে করে দ্বিপাক্ষিক বাণিজ্য বাড়বে। সেজন্য শ্রীলংকা সরকারের আন্তরিক সহযোগিতা প্রয়োজন।  বাণিজ্যমন্ত্রী আরো বলেন বাংলাদেশ শ্রীলংকার সঙ্গে এফটিএ করার সিদ্ধান্ত নিয়েছে। এ বিষয়ে উভয়দেশের নীতিগত সিদ্ধান্ত বাস্তবায়ন করা হবে।  আশা করা হচ্ছে ২০১৮ সালের মধ্যে এ সংক্রান্ত সকল কাজ সম্পন্ন করা যাবে। রফতানি বাণিজ্য বৃদ্ধির জন্য রফতানি পণ্য সংখ্যা ও রফতানি বাজার সম্প্রসারণের পদক্ষেপ গ্রহণ করেছে। বাংলাদেশ আগামী ২০২১ সালের মধ্যে ৬০ বিলিয়ন মার্কিন ডলার রফতানির লক্ষ্যমাত্রা নির্ধারণ করেছে বলে তিনি জানান। এ সময় শ্রীলংকায় নিযুক্ত বাংলাদেশের রাষ্ট্রদূত রিয়াজ হামিদুল্লাহ উপস্থিত ছিলেন।  এর আগে তোফায়েল আহমেদ গতকাল ব্যাংককে থাইল্যান্ডের বাণিজ্যমন্ত্রী অ্যাপিরাডি ট্যানট্যারপরনের সঙ্গে দ্বিপাক্ষিক বৈঠক করেন। এ সময় বিগত ৯১০ আগস্ট ঢাকায় বাংলাদেশ ও থাইল্যান্ডের মধ্যে অনুষ্ঠিত জয়েন্ট ট্রেড কমিটির সভার সিদ্ধান্ত বাস্তবায়নের বিষয়ে একমত পোষণ করা হয়। বৈঠকে তিনি বাংলাদেশ থাইল্যান্ডের কাছে যে সকল পণ্যের শুল্কমুক্ত রফতানি সুবিধা চেয়েছে সেগুলোর বিষয়ে দ্রুত সিদ্ধান্তের আহবান জানান।  থাইল্যান্ডের সঙ্গে এফটিএ করার সম্ভাব্যতা যাচাই করতে যৌথ টিম গঠনের সিদ্ধান্ত গ্রহণ করা হয়। এসময় থাইল্যান্ডে নিযুক্ত বাংলাদেশের রাষ্ট্রদূত সাইদা মুনা তাসনিম বাণিজ্যমন্ত্রীর সঙ্গে ছিলেন। বাসস  ইত্তেফাককেকে