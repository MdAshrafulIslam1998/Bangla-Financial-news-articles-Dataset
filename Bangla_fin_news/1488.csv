Serial,Title,Date,Author,News
1488,১৮ মাস পর বেনাপোল দিয়ে ভারতীয় পেঁয়াজ আমদানি শুরু,2021-03-25,বেনাপোল যশোর সংবাদদাতা,বন্ধ হওয়ার ১৮ মাস পর আবারো বেনাপোল বন্দর দিয়ে শুরু হয়েছে ভারতীয় পেঁয়াজেরআমদানি। গত ৭ দিনে এ বন্দর দিয়ে আমদানি হয়েছে ২৮৭ মেট্রিক টন পেঁয়াজ।গত ১৯ মার্চ শুক্রবার রাতে দুইটি ট্রাকে সাড়ে ৪২ মেট্রিক টন পেঁয়াজের প্রথম চালান বেনাপোল বন্দরে প্রবেশ করে। এর আগে উৎপাদন সংকট দেখিয়ে ২০১৯ সালের ১৪ সেপ্টেম্বর বাংলাদেশে পেঁয়াজ রপ্তানি বন্ধ করে দেয় ভারত সরকার।  এবার প্রতি মেট্রিক টন পেঁয়াজের আমদানি মূল্য ধরা হয়েছে ১৪০ মার্কিন ডলার। পণ্য ছাড় করাতে সরকারকে আমদানি মূল্যের ওপর ১০ শতাংশ শুল্ককর পরিশোধ করতে হচ্ছে। বর্তমানে এ পথে পেঁয়াজ আমদানি হওয়ায় ক্রেতারা আশা করছেন বাজারে আগের চেয়ে দাম কমবে।বেনাপোল বন্দরের ডেপুটি ডিরেক্টর মামুন কবীর তরফদার জানান গত ১৯ মার্চ থেকে ২৫ মার্চ পর্যন্ত এক সপ্তাহে ২৮৭ মেট্রিকটন পেঁয়াজআমদানি হয়েছে। আমদানি করা পেঁয়াজ ব্যবসায়ীরা যাতে দ্রুত খালাস নিতে পারেন তার জন্য সংশ্লিষ্ট সবাইকে নির্দেশনা দেওয়া হয়েছে।ইত্তেফাকজেডএইচডি