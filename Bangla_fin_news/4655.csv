Serial,Title,Date,Author,News
4655,আবারো কমলো সোনার দাম,2016-11-20,ইত্তেফাক রিপোর্ট,এক সপ্তাহের ব্যবধানে আবারও কমলো সোনার দাম। রবিবার বাংলাদেশ জুয়েলার্স সমিতির বাজুস পাঠানো এক সংবাদ বিজ্ঞপ্তিতে সোনার দাম কমানোর সিদ্ধান্ত জানানো হয়েছে। সোমবার থেকে দেশের বাজারে নতুন মূল্যে সোনা বিক্রি হবে। প্রতি ভরি সোনার দাম ৫৮৩ টাকা থেকে ৯৯১ টাকা পর্যন্ত কমানো হয়েছে।  আন্তর্জাতিক বাজারের সঙ্গে সঙ্গতি রেখে দেশের বাজারে সোনার দাম নির্ধারণ করা হয়েছে বলে দাবি করে বাজুস তাদের সংবাদ বিজ্ঞপ্তিতে জানিয়েছে সবচেয়ে ভাল মানের অর্থাৎ ২২ ক্যারেটের সোনা প্রতি ভরি ১১ দশমিক ৬৬৪ গ্রাম বিক্রি হবে ৪৫ হাজার ৮৯৮ টাকায়।  রবিবার পর্যন্ত এ মানের সোনার দাম ছিল ৪৬ হাজার ৮৮৯ টাকা। অর্থাৎ প্রতি ভরিতে ২২ ক্যারেটের সোনার দাম কমেছে ৯৯১ টাকা। আর ২১ ক্যারেটের প্রতি ভরি সোনা সোমবার থেকে বিক্রি হবে ৪৩ হাজার ৮৫৭ টাকায়। রবিবার পর্যন্ত এ মানের সোনার দাম ছিল ৪৪ হাজার ৬৭৩ টাকা। অর্থাৎ ২১ ক্যারেটের সোনায় ভরিপ্রতি দাম কমেছে ৮১৬ টাকা। আর ১৮ ক্যারেট মানের প্রতি ভরি সোনার দাম ৫৮৩ টাকা কমে ভরি প্রতি দর নির্ধারণ করা হয়েছে ৩৭ হাজার ৯০৮ টাকা। আগে দাম ছিল ৩৮ হাজার ৪৯১ টাকা। সনাতন পদ্ধতির ভরিপ্রতি সোনার দাম আজ থেকে ২৫ হাজার ১৯ টাকা। যা রবিবার পর্যন্ত ছিল ২৬ হাজার ১০ টাকা। অর্থাৎ সনাতন সোনায় ভরিতে ৯৯১ টাকা দাম কমেছে। এদিকে সোনার দাম কমলেও বেড়েছে রূপার দাম।  বাজুস জানিয়েছে রবিবার পর্যন্ত ২১ ক্যাডমিয়ামের প্রতি ভরি রুপার দাম ছিল ৯৩৩ টাকা। আজ থেকে বিক্রি হবে এক হাজার ৫০ টাকায়। রূপার দাম ভরিতে বেড়েছে ১১৭ টাকা।   ইত্তেফাকএমআই