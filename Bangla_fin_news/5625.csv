Serial,Title,Date,Author,News
5625,দেশের অর্থনীতির ৩২ শতাংশই নিয়ন্ত্রণ করছে ইসলামী ব্যাংকিং,2015-10-29,ইত্তেফাক রিপোর্ট,পরিকল্পনা মন্ত্রী আ হ ম মুস্তফা কামাল বলেছেন বাংলাদেশের অর্থনীতির ৩২ শতাংশই নিয়ন্ত্রণ করছে ইসলামী ব্যাংকিং। শুধু বাংলাদেশেই নয় গোটা বিশ্বেই ইসলামী ব্যাংকিং জনপ্রিয় হচ্ছে।  বুধবার রাজধানীর একটি হোটেলে সেন্ট্রাল শরীয়াহ বোর্ড ফর ইসলামী ব্যাংকস অব বাংলাদেশ আইবিসিএফ কর্তৃক সেন্ট্রাল শরীয়াহ বোর্ড ইসলামী ব্যাংকিং অ্যাওয়ার্ড প্রদান অনুষ্ঠানে প্রধান অতিথির বক্তব্যে তিনি এ কথা বলেন।  সেন্ট্রাল শরীয়াহ বোর্ডের নির্বাহী কমিটির চেয়ারম্যান এম আজিজুল হকের সভাপতিত্বে অনুষ্ঠানে অন্যদের মধ্যে বক্তব্য রাখেন অর্থ ও পরিকল্পনা প্রতিমন্ত্রী এম এ মান্নান সাবেক নির্বাচন কমিশনার বিচারপতি আব্দুর রউফ প্রমুখ।  অনুষ্ঠানে ইসলামী ব্যাংকের চেয়ারম্যান ইঞ্জিনিয়ার মুস্তফা আনোয়ার আইবিসিএফএর চেয়ারম্যান অধ্যক্ষ সাইয়্যেদ কামাল উদ্দিন জাফরী ভাইস চেয়ারম্যান একেএম নূরুল ফজল বুলবুল এবং আইবিসিএফএর সেক্রেটারি জেনারেল একিউ এম ছফিউল্লাহ আরিফ উপস্থিত ছিলেন।  পরিকল্পনা মন্ত্রী মুস্তফা কামাল আরো বলেন বাংলাদেশে বর্তমানে ৯০০এর অধিক ইসলামী ব্যাংকিং শাখা রয়েছে। তার পরেও অনেকে ইসলামী ব্যাংকিং সম্পর্কে পূর্ণাঙ্গ ধারণা রাখেন না। এজন্য জনগণকে উত্সাহিত করার জন্য উদ্যোক্তাদের প্রতি আহ্বান জানান তিনি।  অনুষ্ঠানে ইসলামী ব্যাংকিং ও অর্থনীতিতে গুরুত্বপূর্ণ অবদান রাখার জন্য ২০০৭ সাল থেকে ২০১২ সালের অ্যাওয়ার্ড প্রদান করা হয়। ২০০৭ সালের অ্যাওয়ার্ড পেয়েছেন মুফতি আব্দুর রহমান ২০০৮ সালের জন্য ইসলামী ব্যাংক বাংলাদেশ লিমিটেড ২০০৯ সালে এক্সিম ব্যাংক ২০১০ সালের জন্য পেয়েছেন অধ্যক্ষ সাইয়্যেদ কামাল উদ্দিন জাফরী ২০১১ সালের জন্য এক্সিম ব্যাংকের সাবেক ব্যবস্থাপনা পরিচালক মুহাম্মাদ ফরিদ উদ্দীন আহমেদ এবং ২০১২ সালের জন্য অ্যাওয়ার্ড পেয়েছেন ইসলামী ব্যাংকের ব্যবস্থাপনা পরিচালক মোহাম্মদ আবদুল মান্নান।