Serial,Title,Date,Author,News
5230,কাসাভা রফতানির দ্বার উন্মোচন করল প্রাণ,2016-04-11,অনলাইন ডেস্ক,কাসাভা রফতানি শুরু করেছে দেশের শীর্ষস্থানীয় খাদ্যপণ্য প্রক্রিয়াজাতকারী প্রতিষ্ঠান প্রাণ। এ বিষয়ে নিউজিল্যান্ডের অকল্যান্ডভিত্তিক একটি আমদানীকারক প্রতিষ্ঠানের সাথে চুক্তি সম্পাদিত হয়েছে। চুক্তির আওতায় চলতি মাসে বাংলাদেশ থেকে প্রথমবারের মতো কাসাভার একটি রফতানি চালান নিউজিল্যান্ডে প্রেরণের যাবতীয় প্রস্তুতি সম্পন্ন করা হয়েছে বলে জানান প্রাণআরএফএল গ্রুপের বিপণন পরিচালক কামরুজ্জামান কামাল।  তিনি আরো জানান কাসাভা একটি অপ্রচলিত ফসল যা আমরা বাংলাদেশে চাষ করছি এবং হিমায়িত করে রফতানির উদ্যোগ নিয়েছি। কাসাভা রফতানি করে প্রচুর বৈদেশিক মুদ্রা আয় করা সম্ভব বলেও তিনি জানান।  সম্প্রতি প্রাণ এর সহযোগী প্রতিষ্ঠান সিলভান এগ্রিকালচার লিমিটেড এবং খান সেকেন্ড জেনারেশন লিমিটেড এর মধ্যে এ সংক্রান্ত একটি চুক্তি স্বাক্ষরিত হয়েছে। নিউজিল্যান্ডে আগামী দুই বছরে কাসাভা রফতানির মাধ্যমে প্রায় ২৩ কোটি টাকা আয় করা সম্ভব হবে বলে জানান প্রাণ এর প্রধান রফতানি কর্মকর্তা মো. মিজানুর রহমান।