Serial,Title,Date,Author,News
3294,মোবাইল অ্যাপ ও ওয়েব চেক ইন সেবা চালু নভোএয়ারের,2018-09-10,অনলাইন ডেস্ক,সম্মানিত যাত্রীদের টিকেট প্রাপ্তি ও ভ্রমনকে আরও সহজ এবং স্বাচ্ছন্দ্যময় করার উদ্দেশ্যে মোবাইল এপ্লিকেশন ও ওয়েব চেক ইন সেবা চালু করেছে বেসরকারী বিমান সংস্থা নভোএয়ার। সোমবার রাজধানীর কুর্মিটোলা গলফ ক্লাবে অনুষ্ঠিত প্রেস মিটে মোবাইল এপ্লিকেশন ও ওয়েব চেক ইন সেবার আনুষ্ঠানিক উদ্বোধন ঘোষণা করেন নভোএয়ারের ব্যবস্থাপনা পরিচালক জনাব মফিজুর রহমান। এ সময় অন্যদের মধ্যে নভোএয়ার পরিচালক জনাব হাসিবুর রশিদসহ উর্ধ্বতন কর্মকর্তারা উপস্থিত ছিলেন।  জনাব মফিজুর রহমান বলেন মোবাইল অ্যাপের মাধ্যমে যাত্রীরা তাদের টিকেট বুকিং ও ক্রয় ফ্লাইট সম্পর্কিত তথ্য ফ্রিকোয়েন্ট ফ্লাইয়ার প্রোগ্রামস্মাইলস সম্পর্কিত যাবতীয় তথ্য ও বিভিন্ন সেবা নিতে পারবেন। অ্যাপল এবং অ্যান্ড্রয়েড স্মার্টফোন ব্যবহারকারীরা অ্যাপ স্টোর এবং প্লেস্টোরে নভোএয়ার লিখে সার্চ দিয়ে এই অ্যাপটি ডাউনলোড করতে পারবেন।  তিনি বলেন যাত্রীরা ভ্রমণের দিন ঘরে বসেই নভোএয়ারের ওয়েব সাইটে তাদের পছন্দানুযায়ী আসন নির্বাচন করে চেকইন কার্যক্রম সম্পন্ন করতে পারবেন। যাত্রীদের বিমানবন্দরে গিয়ে শুধু বোর্ডিং কার্ড সংগ্রহ করলেই উড়োজাহাজে ভ্রমণ করতে পারবেন।  অনুষ্ঠানে জনাব মফিজুর রহমান সমসাময়িক এভিয়েশন ব্যবসার চ্যালেঞ্জ সম্পর্কে এবং নভোএয়ারের চিফ অফ সেফটি ক্যাপ্টেন আশফাকুর রহমান খান সেফটি বিষয়ের বিভিন্ন দিক নিয়ে আলোকপাত করেন।  বর্তমানে নভোএয়ার প্রতিদিন চট্টগ্রামে ৬টি সৈয়দপুরে ৪টি কক্সবাজারে ৪টি যশোরে ৪টি এবং সিলেটে ১টি করে ফ্লাইট পরিচালনা করছে। এছাড়া রাজশাহী রুটে সপ্তাহে ১০টি এবং বরিশালে সপ্তাহে ৪টি করে ফ্লাইট পরিচালনা করছে। আন্তর্জাতিক রুটের কলকাতায় প্রতিদিন ১টি করে ফ্লাইট পরিচালনা করছে।  ইত্তেফাকনূহু