Serial,Title,Date,Author,News
5950,জুলাই মাসে রেমিটেন্স আয় ১৩৮ কোটি টাকা,2015-08-03,অনলাইন ডেস্ক,চলতি ২০১৫১৬ অর্থবছরের প্রথম এক মাসে জুলাই প্রবাসীরা ১৩৮ কোটি ৭০ লাখ মার্কিন ডলারের রেমিটেন্স দেশে পাঠিয়েছেন। কেন্দ্রীয় ব্যাংকের হালনাগাদ প্রতিবেদন থেকে এ তথ্য পাওয়া গেছে।  বাংলাদেশ ব্যাংকের হিসাব মতে একক মাস হিসেবে গত জুলাই মাসে প্রবাসীরা ব্যাংকিং চ্যানেলে ১৩৮ কোটি ৭০ লাখ ডলারের সমপরিমাণ অর্থ দেশে পাঠিয়েছেন। ২০১৪ সালের জুলাইয়ে এর পরিমাণ ছিল ১৪৯ কোটি ২৪ লাখ ডলার।  জুলাই মাসে রাষ্ট্রীয় মালিকানার বাণিজ্যিক ব্যাংকগুলোর মাধ্যমে রেমিটেন্স এসেছে ৪১ কোটি ৩৬ লাখ ডলার। বিশেষায়িত খাতের বাংলাদেশ কৃষি ব্যাংকের মাধ্যমে আসা রেমিটেন্সের পরিমাণ এক কোটি ৭৪ লাখ ডলার। দেশীয় মালিকানাধীন বেসরকারি খাতের ব্যাংকগুলোর মাধ্যমে এসেছে ৯৪ কোটি ডলার। আর বিদেশী মালিকানার মাধ্যমে আসা রেমিটেন্সের পরিমাণ দাঁড়িয়েছে এক কোটি ৫০ লাখ ডলার। বাসস