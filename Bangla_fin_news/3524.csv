Serial,Title,Date,Author,News
3524,বন্দরের সব ব্যাংক এখন থেকে ২৪ ঘণ্টাই খোলা,2018-04-09,ইত্তেফাক রিপোর্ট,বাণিজ্যিক লেনদেনের সুবিধায় চট্টগ্রাম বন্দর এলাকায় সব ব্যাংকের শাখাগুলো সপ্তাহের সাত দিনই ২৪ ঘণ্টা খোলা রাখতে হবে। প্রধানমন্ত্রীর কার্যালয়ের নির্দেশনায় বাংলাদেশ ব্যাংক গতকাল রবিবার এ সংক্রান্ত নির্দেশ সব ব্যাংকের প্রধান নির্বাহীদের কাছে পাঠিয়েছে।  প্রজ্ঞাপনে বলা হয়েছে গত ২৯ মার্চ প্রধানমন্ত্রীর কার্যালয় থেকে পাঠানো এক চিঠিতে চট্টগ্রামের আগ্রাবাদ এলাকার ব্যাংকগুলো সপ্তাহে সাত দিন ২৪ ঘণ্টা খোলা রাখার বিষয়ে প্রয়োজনীয় ব্যবস্থা নিতে বলা হয়। সেই নির্দেশনার পরিপেক্ষিতে চট্টগ্রাম বন্দরকাস্টমস কর্তৃপক্ষের সাথে সংশ্লিষ্ট আগ্রাবাদ এলাকায় অবস্থিত ব্যাংক শাখা পর্যাপ্ত নিরাপত্তা নিশ্চিতকরণপূর্বক সপ্তাহে সাত দিন ২৪ ঘণ্টা খোলা রাখার প্রয়োজনীয় ব্যবস্থা গ্রহণের জন্য নির্দেশ দেওয়া হল।  এক্ষেত্রে ব্যাংকগুলো প্রয়োজনে চট্টগ্রাম বন্দরকাস্টমস কর্তৃপক্ষের সঙ্গে আলোচনা করে সংশ্লিষ্ট শাখা খোলা রাখার প্রয়োজনীয় ব্যবস্থা নিতে পারে বলে প্রজ্ঞাপনে উল্লেখ করা হয়েছে।