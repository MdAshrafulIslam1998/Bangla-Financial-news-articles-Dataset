Serial,Title,Date,Author,News
4120,ডিজিটাল উইনার্স এশিয়ার টিকেট জিতে নিল স্থানীয় দু’টি স্টার্টআপ,2017-06-14,অনলাইন ডেস্ক,সিঙ্গাপুরে অনুষ্ঠিতব্য ডিজিটাল উইনার্স এশিয়ায় ডিডব্লিউএ গ্রামীণফোন অ্যাকসেলেরেটর থেকে বাংলাদেশের হয়ে প্রতিনিধিত্ব করতে যাচ্ছে দুটি দল সেবা.এক্সওয়াইজেড এবং ক্র্যামস্ট্যাক।  গতকাল মঙ্গলবার গ্রামীণফোন কার্যালয় জিপি হাউজে বিজয়ীদের বাছাই অনুষ্ঠান অনুষ্ঠিত হয়। শীর্ষস্থানীয় বিনিয়োগকারী করপোরেট নেতৃত্বদানকারী এবং স্টার্টআপ সংশ্লিষ্ট উপদেষ্টাদের সমন্বয়ে গঠিত বিজ্ঞ বিচারক প্যানেল ১২টি দলের উপস্থাপনা শুনে বুঝে পর্যবেক্ষণ করে সিঙ্গাপুরের জন্য সেরা দুটি দল বাছাই করেন। টেলিনরের বিভিন্ন দেশে অবস্থিত প্রতিষ্ঠানগুলোর অ্যাকসেলেরেটরের অংশগ্রহণকারী স্টার্টআপদের নিয়ে এ প্রতিযোগিতা অনুষ্ঠিত হয়।  বাংলাদেশে বিজয়ী দলগুলোর মধ্যে সেবা দৈনন্দিন কাজের সহায়তার জন্য বিভিন্ন সেবা প্রদান করে এবং ক্র্যামস্ট্যাক এর প্ল্যাটফর্ম ব্যবসায়িক তথ্যের উত্সগুলো সংযুক্ত করে যাতে ব্যবসা প্রতিষ্ঠানগুলো তাত্ক্ষণিকভাবে অ্যানালিটিকস পেতে সাহায্য করে। স্থানীয় এ বিজয়ী দলগুলো সিঙ্গাপুরে মালয়েশিয়া মিয়ানমার পাকিস্তান ও থাইল্যান্ডের প্রতিনিধিদের সাথে প্রতিযোগিতা করবে।