Serial,Title,Date,Author,News
4907,হ্যাকিং এর ঝুঁকিতে রয়েছে বিশ্বের ব্যাংকগুলো সুইফট,2016-08-31,ইত্তেফাক রিপোর্ট,আর্থিক লেনদেনের বার্তা আদানপ্রদানকারী আন্তর্জাতিক মাধ্যম সুইফট বলেছে তাদের নেটওয়ার্কে রয়েছে বিশ্বের এমন ব্যাংকগুলো এখনও সাইবার ঝুঁকিতে রয়ে গেছে। কোন ব্যাংকের নাম উল্লেখ না করলেও সুইফট জানিয়েছে নতুন হ্যাকিংয়ের চেষ্টা করা হচ্ছে। এজন্য সুইফটের সদস্য দেশগুলোর ব্যাংকের নিরাপত্তা জোরদার করতেও বলা হয়েছে।  সিএনএন এর এক প্রতিবেদনে এ তথ্য উল্লেখ করা হয়েছে। এতে আরো উল্লেখ করা হয়েছে বাংলাদেশ ভিয়েতনাম ফিলিপাইন এবং ইকুয়েডরের সুইফট সিস্টেম হানা দিয়েছে হ্যাকাররা। ইতিমধ্যে সুইফট সিস্টেমের মাধ্যমে বার্তা পাঠিয়ে বাংলাদেশের ১০ কোটি ১০ লাখ ডলার ইকুয়েডরের এক কোটি ২০ লাখ ডলার সরানো হয়েছে। তবে সুইফট উল্লেখ করেনি হ্যাকাররা কতগুলো ব্যাংকে হানা দিয়েছে। এ ধরনের আক্রমণে সুইফট সিস্টেম ভাঙ্গা সম্ভব নয় বলেও সংস্থাটি উল্লেখ করেছে।  প্রতিটি সাইবার আক্রমণে হ্যাকাররা প্রথমে ব্যাংকগুলোতে ম্যালওয়ার প্রবেশ করায় সেইসাথে অর্থ প্রেরণে ভুয়া বার্তা পাঠায়। সুইফট আরও সতর্ক করে বলেছে এ ধরনের আরো আক্রমণ আসতে পারে। তবে সুইফট তার সেবা গ্রহীতা দেশগুলোর সুরক্ষায় কিছু নতুন উদ্যোগ নিয়েছে বলেও উল্লেখ করা হয়েছে। ব্যাংকগুলোর সাথে তথ্যের বিনিময় জোরদার করেছে। সাইবার নিরাপত্তা জোরদারসহ স্থানীয় ব্যাংকগুলোর কম্পিউটার নেটওয়ার্ক উন্নত করছে বলেও উল্লেখ করা হয়েছে।