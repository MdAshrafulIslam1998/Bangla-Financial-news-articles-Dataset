Serial,Title,Date,Author,News
1406,অনলাইনেও নিত্যপণ্য বিক্রি করবে টিসিবি,2021-04-26,ইত্তেফাক রিপোর্ট,ট্রাক সেলের পাশাপাশি এখন থেকে অনলাইনেও নিত্যপণ্য বিক্রি করবে সরকারের বিপণন সংস্থা ট্রেডিং কর্পোরেশন অব বাংলাদেশ টিসিবি। ভোজ্য তেল ছোলা চিনি এবং মসুর ডাল এ চারটি পণ্য বিক্রয় করা হবে।মাহে রমযানে ঘরে বসে স্বস্তির বাজার কার্যক্রমের আওতায় সোমবার থেকে শুরু হওয়া এ পণ্য বিক্রি চলবে আগামী ৬ মে পর্যন্ত। ইকমার্স অ্যাসোসিয়েশনের ইক্যাব ডিজিটাল হাট ডট নেট এর ৮টি প্রতিষ্ঠানের মাধ্যমে ন্যায্য মূল্যে এ সব পণ্য বিক্রয় করা হবে।বাণিজ্যমন্ত্রী টিপু মুনশি অনলাইনে এ কার্যক্রমের উদ্বোধন করেন। অনুষ্ঠানে প্রধান অতিথির বক্তব্যে তিনি বলেন টিসিবি ট্রাক সেলের মাধ্যমে নিত্যপ্রয়োজনীয় পণ্য ন্যায্যমূল্যে দেশব্যাপী বিক্রি করছে। মধ্যবিত্ত শ্রেণির মানুষ যাতে এ সুযোগ থেকে বঞ্চিত না হয় সেজন্য সরকার ইকমার্সের সহযোগিতায় ভোজ্য তেল ছোলা চিনি এবং ডাল বিক্রির সিদ্ধান্ত নিয়েছে। এতে মানুষ ঘরে বসে পণ্য ক্রয়ের সুযোগ পাবে।  ইকমার্স অ্যাসোসিয়েশনের প্রেসিডেন্ট শমী কায়সারের সভাপতিত্বে অনুষ্ঠানে বিশেষ অতিথির বক্তব্য রাখেন বাণিজ্য মন্ত্রণালয়ের সিনিয়র সচিব ড. মো. জাফর উদ্দীন। আরও বক্তব্য রাখেন স্বপ্ন অনলাইনের পরিচালক শাহেদুল ইসলাম চালডাল ডট কম এর পরিচালক ইশরাত জাহান নাবিলা প্রমুখ।প্রতি লিটার ভোজ্য তেল ১০৮ টাকা এবং চিনি ছোলা ডাল ৫৮ টাকা কেজি দরে বিক্রয় করা হচ্ছে। একজন ক্রেতা সপ্তাহে ৫ লিটার তেল এবং ৩ কেজি করে চিনি ছোলা ডাল ক্রয়ের সুযোগ পাবেন। ডেলিভারি খরচ ঢাকা শহরে সর্বোচ্চ ৩০ টাকা এবং ঢাকার বাইরে ৪০ টাকা নির্ধারণ করা হয়েছে। প্রাথমিক পর্যায়ে ঢাকা টাঙ্গাইল ও সিরাজগঞ্জ জেলায় অনলাইনে পণ্য বিক্রির এ কার্যক্রম শুরু হয়েছে।ইত্তেফাকইউবি