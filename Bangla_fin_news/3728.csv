Serial,Title,Date,Author,News
3728,প্রতি জেলায় হবে বিএসটিআইয়ের অফিস,2017-12-27,ইত্তেফাক রিপোর্ট,জনগণের জন্য মানসম্মত পণ্য ও সেবা নিশ্চিত করতে প্রত্যেক জেলায় বিএসটিআই এর অফিস চালুর উদ্যোগ নিতে নির্দেশনা দিয়েছেন শিল্প সচিব মোহাম্মদ আব্দুল্লাহ্। তিনি বলেন শুধু কয়েকটি চিহ্নিত জেলায় অফিস সম্প্রসারণ না করে দেশের সকল জেলা ও আঞ্চলিক পর্যায়ে বিএসটিআই এর অফিস চালু করতে হবে। এ লক্ষ্যে আগামী ফেব্রুয়ারি মাসের মধ্যে একটি আদর্শ জনবল কাঠামোর প্রস্তাব আনুষ্ঠানিকভাবে মন্ত্রণালয়ে প্রেরণের জন্যও নির্দেশনা দেন তিনি।  ২০১৭২০১৮ অর্থবছরে শিল্প মন্ত্রণালয়ের বার্ষিক উন্নয়ন কর্মসূচিতে এডিপি অন্তর্ভুক্ত প্রকল্পগুলোর বাস্তবায়ন অগ্রগতি পর্যালোচনা সভায় সভাপতিত্বকালে শিল্পসচিব এ নির্দেশনা দেন। শিল্প মন্ত্রণালয়ের সম্মেলন কক্ষে গতকাল এ সভা অনুষ্ঠিত হয়। সভায় শিল্প মন্ত্রণালয়ের ঊর্ধ্বতন কর্মকর্তা মন্ত্রণালয়ের আওতাধীন বিভিন্ন সংস্থা ও কর্পোরেশনের প্রধান এবং সংশ্লিষ্ট প্রকল্প পরিচালকরা উপস্থিত ছিলেন।  সভায় শিল্প সচিব বলেন নির্ধারিত সময়ের মধ্যে প্রকল্প বাস্তবায়নের জন্য সংশ্লিষ্ট প্রকল্প পরিচালকদের আরো তৎপর হতে হবে। তিনি নতুন প্রকল্প প্রণয়ন ও তা সুষ্ঠুভাবে বাস্তবায়নের জন্য মন্ত্রণালয়ের পরিকল্পনা সেল ও সংশ্লিষ্ট দপ্তর প্রধানদের নিবিড় তদারকি চালিয়ে যাওয়ার নির্দেশনা দেন। কারো দায়িত্বে অবহেলার কারণে প্রকল্প বাস্তবায়নে বিলম্ব হলে তার বিরুদ্ধে শাস্তিমূলক ব্যবস্থা নেয়া হবে বলে তিনি সতর্ক করেন।  শিল্প সচিব বলেন চিনি শিল্প লাভজনক করতে চিনিকলগুলোতে পণ্য বহুমুখীকরণের উদ্যোগ দ্রুত বাস্তবায়ন করতে হবে। এ লক্ষ্যে তিনি আন্তরিকতার সাথে নির্ধারিত সময়সীমার মধ্যে নতুন প্রকল্পগুলোর প্রাকসমীক্ষা কার্যক্রম শেষ করার পরামর্শ দেন।  ইত্তেফাকএমআর