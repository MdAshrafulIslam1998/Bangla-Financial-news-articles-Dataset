Serial,Title,Date,Author,News
3653,স্বল্পোন্নত দেশের তালিকা থেকে বেরিয়ে আসবে বাংলাদেশ ড দেবপ্রিয়,2018-01-30,কালিহাতী টাঙ্গাইল সংবাদদাতা,সেন্টার ফর পলিসি ডায়ালগের সিপিডি সম্মানীয় ফেলো ড. দেবপ্রিয় ভট্টাচার্য বলেছেন স্বাধীনতার পর পৃথিবীর ৫০টি গরীব দেশের মধ্যে বাংলাদেশ ছিল অন্যতম। আগামী ২০২৪ সালের মধ্যে এই দেশ স্বল্পোন্নত দেশের তালিকা থেকে বেরিয়ে আসবে।  গতকাল সোমবার টাঙ্গাইলের কালিহাতী উপজেলার এলেঙ্গা উচ্চ বিদ্যালয়ের এসএসসি পরীক্ষার্থীদের বিদায় ও ষষ্ঠ শ্রেণির ছাত্রছাত্রীদের বরণ অনুষ্ঠানে প্রধান অতিথির বক্তব্যে তিনি এ কথা বলেন।  শিক্ষার্থীদের উদ্দেশে ড. দেবপ্রিয় ভট্টাচার্য আরো বলেন তোমাদের রেজাল্ট ভাল করা ছাড়া কোনো বিকল্প নেই কিন্তু সেটা যেন প্রকৃত রেজাল্ট হয়। কেউ যদি চ্যালেঞ্জ করে আরেকটি পরীক্ষা নেয় তাহলে সেখানে যেন ধরা না খেতে হয়। তোমরা লক্ষ্য করবে এই সময়ে বাংলাদেশে খাদ্য শস্যের উত্পাদন বেড়েছে রপ্তানি বৃদ্ধি পেয়েছে বিদ্যুত্ উত্পাদন বেড়েছে রাস্তাঘাটের উন্নয়ন হয়েছে নিজেদের অর্থায়নে পদ্মা সেতু নির্মিত হচ্ছে। আমাদের মতো মানুষ যারা তাদের সময় ফুরিয়ে গেছে। এরপর তোমরাই জাতিকে এগিয়ে নিয়ে যাবে। কাজেই তোমাদেরকে সুশিক্ষায় শিক্ষিত হতে হবে।  কালিহাতী উপজেলা পরিষদের সাবেক ভাইস চেয়ারম্যান ও বিদ্যালয় পরিচালনা পর্ষদের সভাপতি আনোয়ার হোসেন মোল্লার সভাপতিত্বে অনুষ্ঠানে অন্যান্যের মধ্যে বক্তব্য রাখেন এলেঙ্গা উচ্চ বিদ্যালয়ের প্রতিষ্ঠাতা সদস্য প্রদীপ কমল ভট্টাচার্য উপজেলা বাকশিসের সাধারণ সম্পাদক বাবর আলী তালুকদার এলেঙ্গা উচ্চ বিদ্যালয়ের প্রধান শিক্ষক নাজমুল করিম সিনিয়র শিক্ষক মুনছুরুল হক স্বপন প্রমুখ। এসময় বিদ্যালয়ের শিক্ষকশিক্ষিকা ছাত্রছাত্রী অভিভাবকবৃন্দসহ এলাকার গণ্যমান্য ব্যক্তিবর্গ উপস্থিত ছিলেন।  ইত্তেফাকআনিসুর