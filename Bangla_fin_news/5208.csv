Serial,Title,Date,Author,News
5208,প্রথমবারের মতো রিজার্ভ ২৯ বিলিয়ন ডলার ছাড়ালো,2016-04-25,অনলাইন ডেস্ক,প্রথমবারের মতো কেন্দ্রীয় ব্যাংকের রিজার্ভ দুই হাজার ৯০০ কোটি ডলার অর্থাত্ ২৯ বিলিয়ন ডলারের মাইলফলক অতিক্রম করেছে। এর আগে গত ফেব্রুয়ারিতে রিজার্ভ ২৮ বিলিয়ন ডলার ছাড়ায়। সোমবার বিকেলে বাংলাদেশ ব্যাংকের ডেপুটি গভর্নর এসকে সূর চৌধুরী এ তথ্য জানান।  তিনি বলেন রফতানিতে ভালো প্রবৃদ্ধি হচ্ছে। এছাড়া বিশ্ববাজারে জ্বালানি তেল ও খাদ্য পণ্যের দাম কমেছে। আর এর ফলে আমদানি ব্যয় কমেছে। মূলত এসব কারণেই বৈদেশিক মুদ্রার রিজার্ভ বেড়েছে। এদিকে কেন্দ্রীয় ব্যাংকের ফরেক্স রিজার্ভ অ্যান্ড ট্রেজারি ম্যানেজমেন্ট বিভাগ সূত্র জানায় এ রিজার্ভ দিয়ে সাত মাসের বেশি আমদানি ব্যয় মেটানো সম্ভব হবে। প্রবাসীদের পাঠানো রেমিট্যান্স এবং রফতানি আয়ের ইতিবাচক ধারা অব্যাহত থাকায় গত কয়েক বছর ধরেই ধারাবাহিকভাবে বাড়ছে বাংলাদেশের রিজার্ভ।