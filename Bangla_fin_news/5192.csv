Serial,Title,Date,Author,News
5192,এপ্রিলে রেমিটেন্স এসেছে ১১৯ কোটি ৭৪ লাখ ডলার,2016-05-04,অনলাইন ডেস্ক,প্রবাসীরা ব্যাংকিং চ্যানেলে গত এপ্রিল মাসে ১১৯ কোটি ৭৪ লাখ মার্কিন ডলারের রেমিটেন্স পাঠিয়েছেন। গত মার্চ মাসে আসা রেমিটেন্সের পরিমাণ ছিল ১২৮ কোটি ৫৫ লাখ ডলার। বাংলাদেশ ব্যাংকের হালনাগাদ প্রতিবেদন থেকে এ তথ্য পাওয়া গেছে।  প্রতিবেদন অনুযায়ী জানা যায় এপ্রিল মাসে রাষ্ট্রীয় মালিকানার বাণিজ্যিক ব্যাংকগুলোর মাধ্যমে রেমিটেন্স এসেছে ৩৬ কোটি ৪৯ লাখ ডলার। বিশেষায়িত খাতের ব্যাংকের মাধ্যমে আসা রেমিটেন্সের পরিমাণ এক কোটি ১৯ লাখ ডলার। দেশীয় মালিকানাধীন বেসরকারি খাতের ব্যাংকগুলোর মাধ্যমে এসেছে ৮০ কোটি ৭১ লাখ ডলার। আর বিদেশী মালিকানার ব্যাংকগুলোর মাধ্যমে আসা রেমিটেন্সের পরিমাণ এক কোটি ৩৩ লাখ ডলার।  উল্লেখ্য বরাবরের মতো এপ্রিলে সবচেয়ে বেশি রেমিটেন্স এসেছে ইসলামী ব্যাংকের মাধ্যমে। এ ব্যাংকটির মাধ্যমে আসা রেমিটেন্সের পরিমাণ ৩০ কোটি ৪২ লাখ ডলার। খবর বাসস।