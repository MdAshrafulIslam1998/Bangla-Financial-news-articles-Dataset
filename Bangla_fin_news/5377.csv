Serial,Title,Date,Author,News
5377,ইরান থেকে তেলগ্যাস কিনতে আগ্রহী বাংলাদেশ,2016-02-03,অনলাইন ডেস্ক,আন্তর্জাতিক নিষেধাজ্ঞার অবসানের পর ঢাকার সঙ্গে বাণিজ্যিক সম্পর্কে আগ্রহী ইরান থেকে তেল ও গ্যাস আমদানি করতে ইচ্ছুক বাংলাদেশ। বুধবার সচিবালয়ে ইরানের একটি প্রতিনিধি দলের সঙ্গে বৈঠক শেষে বাণিজ্যমন্ত্রী তোফায়েল আহমেদ সাংবাদিকদের একথা জানিয়েছেন।  বিশ্বের অন্যতম প্রধান পেট্রোলিয়াম রফতানিকারক দেশ ইরানের প্রতিনিধি দলটি বাংলাদেশের সঙ্গে একটি দৃঢ় অর্থনৈতিক ও বাণিজ্যিক সম্পর্ক গড়ে তুলতে আগ্রহ দেখিয়েছে। তোফায়েল আহমেদ বলেন আমাদের গ্যাসের সঙ্কট আছে। তা কাটাতে আমাদের এলপিজি প্রয়োজন। ইরানও আমাদের কাছে গ্যাস রফতানি করতে চায়। তেল আমদানি করার একটা সিদ্ধান্তও আমাদের আছে। গভর্নমেন্ট টু গভর্নমেন্ট জিটুজি পদ্ধতিতে আমরা ৫০ ভাগ তেল আমদানি করি বাকি ৫০ ভাগ টেন্ডারের মাধ্যমে। ইরান আগ্রহ দেখালে আমরা অবশ্যই আমদানি করব।  আগামী মার্চে বিদ্যুত্ প্রতিমন্ত্রী ইরান সফরে গিয়ে এ বিষয়ে বিস্তারিত আলোচনা করবেন বলেও জানান বাণিজ্যমন্ত্রী।