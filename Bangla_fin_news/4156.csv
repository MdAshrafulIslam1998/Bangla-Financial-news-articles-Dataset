Serial,Title,Date,Author,News
4156,অগ্রণী ব্যাংকের বাতিল ও স্থগিত নিয়োগ পরীক্ষা ৯ জুন,2017-05-31,ইত্তেফাক রিপোর্ট,অগ্রণী ব্যাংক লিমিটেডে সিনিয়র অফিসার পদে নিয়োগ পরীক্ষার নতুন সময়সূচি প্রকাশ করেছে ব্যাংকার্স সিলেকশন কমিটি। আগামী ৯ জুন শুক্রবার সকাল ১০টা থেকে ১১টা পর্যন্ত রাজধানীর বিভিন্ন কেন্দ্রে একযোগে এ পরীক্ষা অনুষ্ঠিত হবে। গতকাল বুধবার ব্যাংকার্স সিলেকশন কমিটি সচিবালয়ের এক বিজ্ঞপ্তিতে এ তথ্য জানানো হয়েছে।  বিজ্ঞপ্তিতে জানানো হয় অগ্রণী ব্যাংক লিমিটেডে সিনিয়র অফিসার পদে নিয়োগের লক্ষ্যে গত ১৯ মে অনুষ্ঠিত সকালের এমসিকিউ পরীক্ষা যা ইতিমধ্যে বাতিল করা হয়েছে এবং একই তারিখের বিকেলে স্থগিত এমসিকিউ পরীক্ষা আগামী ৯ জুন শুক্রবার এক সিটিংয়ে সকাল ১০টা থেকে ১১টা পর্যন্ত ঢাকার দুটি সিটি করপোরেশনের মধ্যে অবস্থিত বিভিন্ন কেন্দ্রে অনুষ্ঠিত হবে।  বিজ্ঞপ্তিতে আরও জানানো হয় প্রার্থীদের নতুন করে কোন প্রবেশপত্র ইস্যু করা হবে না। ইতোপূর্বে সংগৃহীত প্রবেশপত্র পরীক্ষাকেন্দ্রে প্রদর্শন সাপেক্ষেই প্রার্থীগণ পরীক্ষায় অংশগ্রহণ করতে পারবে। প্রার্থীদের রোল নম্বর অনুসারে কেন্দ্র তালিকা বাংলাদেশ ব্যাংকের ওয়েবসাইট  ...... এ এবং অগ্রণী ব্যাংক লিমিটেডের ওয়েবসাইটে .. প্রদর্শন করা হচ্ছে।  উল্লেখ্য পূর্বের ৪টি চার কেন্দ্র যথা হাবীবুল্লাহ বাহার কলেজ শান্তিনগর ঢাকা ঢাকা কলেজ ঢাকা মোহাম্মদপুর মডেল স্কুল অ্যান্ড কলেজ গজনবী রোড কলেজ গেট মোহাম্মদপুর ঢাকা১২০৭ এবং মতিঝিল সরকারি বালক উচ্চ বিদ্যালয় মতিঝিল ঢাকা১০০০এর পরিবর্তে নতুন ০৫টি পাঁচ কেন্দ্র যথা নবকুমার ইনস্টিটিউট ও ডক্টর শহীদুল্লাহ কলেজ ১৬ উমেশ দত্ত রোড বকশীবাজার ঢাকা১২১১ তেজগাঁও সরকারি উচ্চ বিদ্যালয় ফার্মগেট তেজগাঁও ঢাকা বিসিএসআইআর উচ্চ বিদ্যালয় সায়েন্সল্যাব ক্যাম্পাস ঢাকা১২০৫ লালমাটিয়া মহিলা মহাবিদ্যালয় লালমাটিয়া ঢাকা১২০৭ এবং গভর্নমেন্ট ল্যাবরেটরি হাইস্কুল নিউমার্কেট ঢাকা১২০৫এ এমসিকিউ পরীক্ষা অনুষ্ঠিত হবে। এক্ষেত্রেও নতুন কোন প্রবেশপত্র ইস্যু করা হবে না।  পূর্বের অপরাপর কেন্দ্রসমূহ অপরিবর্তত রয়েছে। পরীক্ষার হলে প্রবেশের পূর্বে প্রয়োজনীয় চেকিং কার্যক্রম সম্পন্ন করার জন্য পরীক্ষা শুরুর কমপক্ষে ৩০ ত্রিশ মিনিট পূর্বে পরীক্ষার্থীদের অবশ্যই পরীক্ষাকেন্দ্রে উপস্থিত হতে হবে।  প্রবেশপত্র ব্যতিরেকে কোন প্রার্থীকে পরীক্ষায় অংশগ্রহণ করতে দেয়া হবে না। পরীক্ষার্থীগণ পরীক্ষার হলে মোবাইল ফোন ক্যালকুলেটর স্মার্টওয়াচ ও অন্যান্য ইলেক্ট্রনিক ডিভাইস নিয়ে প্রবেশ করতে পারবে না বলেও বিজ্ঞপ্তিতে উল্লেখ করা হয়।  প্রসঙ্গত গত ১৯ মে সকালে অনুষ্ঠিত সিনিয়র অফিসার পদে নিয়োগের সকালের শিফটের প্রাথমিক বাছাই পরীক্ষা প্রশ্নপত্র ফাঁসের অভিযোগে বাতিল করে কর্তৃপক্ষ। এছাড়া একই দিনের বিকেল শিফটের পরীক্ষাও প্রশ্নপত্র ফাঁসের কারণে স্থগিত করা হয়।  গত বছরের ৭ জুন অগ্রণী ব্যাংকের সিনিয়র অফিসারের ২৬২ পদে নিয়োগের জন্য বিজ্ঞপ্তি প্রকাশ করেছিল রাষ্ট্রায়ত্ত ব্যাংক বিশেষায়িত ব্যাংক ও আর্থিক প্রাতিষ্ঠানের প্রথম এবং দ্বিতীয় শ্রেণীর কর্মকর্তা নিয়োগের জন্য গঠিত ব্যাংকার্স সিলেকশন কমিটি। এই পদে দুই লাখেরও বেশি পরীক্ষার্থী আবেদন করেছে বলে জানা গেছে।  ইত্তেফাকনূহু