Serial,Title,Date,Author,News
1834,সীমিত পরিসরে অনলাইনে আয়কর রিটার্ন জমা দেওয়া যাবে,2020-11-16,ইত্তেফাক রিপোর্ট,করোনা মহামারির মধ্যে সীমিত পরিসরে অনলাইনে আয়কর রিটার্ন জমা দেওয়ার পদ্ধতি চালু করেছে জাতীয় রাজস্ব বোর্ড এনবিআর। একটি বিশেষ সফটওয়্যার তৈরির মাধ্যমে রাজধানীর কর অঞ্চল৬এ এটি চালু করা হয়েছে। রবিবার এর আনুষ্ঠানিক উদ্বোধন করেন অভ্যন্তরীণ সম্পদ বিভাগের সিনিয়র সচিব ও এনবিআর চেয়ারম্যান আবু হেনা মো. রহমাতুল মুনিম। এনবিআরের কর্মকর্তারা বলেন বর্তমানে কর অঞ্চল৬এর আওতায় ১ লাখ ৩৫ হাজার করদাতা আছেন। নতুন সফটওয়্যার যুক্ত করায় ঐ অঞ্চলের করদাতারা এখন থেকে প্রচিলত প্রথার পাশাপাশি অনলাইনে আয়কর রিটার্ন জমা দিতে পারবেন। এ জন্য একটি ওয়েবসাইট চালু করেছে কর অঞ্চল৬এর কর্তৃপক্ষ। সংশ্লিষ্ট করদাতারা ওয়েব পেজটি খুলে নির্ধারিত ফরম পূরণ করে রিটার্ন দাখিল করতে পারবেন বলে জানিয়েছে এনবিআর।বর্তমানে এনবিআরের অধীনে সারা দেশে ৩০টি কর অঞ্চল রয়েছে। ঐ সব কর অঞ্চলের অধীনে মাঠ পর্যায়ে প্রায় ৬০০ কর অফিস আছে। এসব অফিসকে অটোমেশনের আওতায় আনতে কাজ করছে এনবিআর।ডিজিটাল এনবিআরের অংশ হিসেবে দেশে একটি আধুনিক কর ব্যবস্থাপনা গড়ে তুলতে পাঁচ বছর আগে অনলাইনে রিটার্ন দেওয়ার পদ্ধতি চালু করে এনবিআর। চালু হওয়ার এক বছর পর এতে নানা ত্রুটি দেখা দেয়। যে কারণে অনলাইনের সুফল পান নি করদাতারা। এনবিআর কর্মকর্তারা জানান ভিয়েতনামের ইনফরমেশন সিস্টেম করপোরেশন নামের এফপিটি একটি প্রতিষ্ঠান অনলাইনে রিটার্ন জমা দেওয়ার সফটওয়্যারটি তৈরি করেছিল। অভিযোগ উঠেছে প্রতিষ্ঠানটি ঠিকমতো কাজ না করে টাকা তুলে নিয়ে গেছে। এর মধ্যে তাদের সঙ্গে চুক্তির মেয়াদও শেষ হয়েছে। এমতাবস্থায় সারা দেশে অনলাইনে রিটার্ন জমার কাজ বন্ধ রয়েছে। তবে পুনরায় অনলাইন চালুর বিষয়ে নতুন করে উদ্যোগ নিয়েছে এনবিআর। তারই অংশ হিসেবে কর অঞ্চলে এটি চালু করা হলো। উদ্বোধনী অনুষ্ঠানে এনবিআর চেয়ারম্যান বলেন জনগণ এখনো মনে করেকর দেওয়া ঝামেলার ব্যাপার। অনুকূল পরিবেশ ও উন্নত প্রযুক্তি থাকলে সবাই কর প্রদানে উত্সাহিত হবেন। আমরা সেই পরিবেশ নিশ্চিত করার চেষ্টা করছি।তিনি আরো জানান করোনার কারণে অটোমেশনের কার্যক্রম পিছিয়ে গেছে। চেষ্টা চলছে দ্রুত সম্পন্ন করার। এখন যেভাবে অটোমেশনের কাজ এগোচ্ছে তা চলতে থাকলে আশা করা যাচ্ছে আগামী বছর থেকে সবাই অনলাইনে আয়কর রিটার্ন জমা দিতে পারবেন। অটোমেশন পূর্ণাঙ্গভাবে সম্পন্ন হলে এক পৃষ্ঠার ফরম পূরণ করে সহজেই অনলাইনে রিটার্ন এবং তার সঙ্গে আয়কর পরিশোধ করা যাবে। এতে করদাতাদের হয়রানি কমবে পাশাপাশি সময় সাশ্রয় হবে।ইত্তেফাকজেডএইচডি