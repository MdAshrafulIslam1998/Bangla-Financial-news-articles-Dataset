Serial,Title,Date,Author,News
4582,বিনিয়োগে আসতে চাচ্ছে ২০ মালয়েশিয়ান কোম্পানি,2016-12-10,ইত্তেফাক রিপোর্ট,বাংলাদেশে আরো নতুন নতুন বিনিয়োগের সম্ভাবনা দেখছে মালয়েশিয়া। দেশটির ২০টি প্রতিষ্ঠান এখানে বিনিয়োগে আসার বিষয়ে ইতিবাচক মনোভাব দেখিয়েছে। একক এবং এ দেশের ব্যবসায়ীদের সঙ্গে যৌথ উদ্যোগে এসব বিনিয়োগ হতে পারে। এর মধ্যে গাড়ির যন্ত্রাংশ তৈরি খাদ্য পণ্য সোলার আবাসন খাতে তাদের আগ্রহ রয়েছে।  শনিবার রাজধানীর একটি হোটেলে সাংবাদিক সম্মেলনে এসব তথ্য জানিয়েছে বাংলাদেশ মালয়েশিয়া চেম্বার অব কমার্স এন্ড ইন্ডাস্ট্রি বিএমসিসিআই। গত ৫ ডিসেম্বর দেশটির কুয়ালালামপুরে বাংলাদেশে বিনিয়োগের সুযোগ তুলে ধরতে একটি সম্মেলনের আয়োজন করা হয়। বাংলাদেশ ট্রেড এন্ড ইনভেস্টমেন্ট সামিট নামে ওই সম্মেলনে দেশটির প্রায় ২শ ব্যবসায়ী ও শিল্পোদ্যোক্তা প্রতিষ্ঠানের প্রতিনিধিরা উপস্থিত ছিলেন। সম্মেলনের উদ্বোধন করেন বাণিজ্যমন্ত্রী তোফায়েল আহমেদ। সম্মেলনের ফলাফল সম্পর্কে বিস্তারিত জানাতে ওই সংবাদ সম্মেলনের আয়োজন করে বিএমসিসিআই।  বিএমসিসিআইর সভাপতি আলমগীর জলিল বলেন শুধু রপ্তানি নির্ভরতা একটি দেশের অর্থনীতির জন্য ভালো নয়। টেকসই অর্থনৈতিক উন্নয়নে বিদেশি বিনিয়োগ প্রয়োজন। সম্মেলনের ফলাফল খুবই ভালো। ২০টি মালয়েশিয়ান কোম্পানি এখানে বিনিয়োগ করতে আগ্রহী। কিন্তু একটি সম্মেলন আয়োজনই শেষ কথা নয়। এটিকে ধরে রাখতে হবে।  সাবেক সভাপতি সৈয়দ নূরুল ইসলাম বলেন মালয়েশিয়া বাংলাদেশে তৃতীয় বৃহত্তম বিনিয়োগকারী দেশ। বাংলাদেশ অনেক এগিয়ে গেলেও বিশ্বব্যাপী এটি ব্র্যান্ডিং হচ্ছে না। নতুন ও এগিয়ে যাওয়া বাংলাদেশকে তুলে ধরতে হবে। আশা করছি বিশাল অঙ্কের বিনিয়োগ আসবে।   ইত্তেফাকএমআই