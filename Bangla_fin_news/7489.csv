Serial,Title,Date,Author,News
7489,বাজেটের পর শেয়ারবাজারে বড় দরপতন,2014-06-08,ইত্তেফাক রিপোর্ট,আগামী অর্থবছরের বাজেটে ১০ লাখ টাকার বেশি অর্জিত মূলধনী আয়ের উপর ৩ শতাংশ ও ২০ লাখ টাকার বেশি আয়ের উপর ৫ শতাংশ হারে কর আরোপের প্রস্তাব করায় বাজারে এর প্রভাব পড়েছে। গতকাল রবিবার ঢাকা স্টক এক্সচেঞ্জে ডিএসই সূচক কমেছে ৫০ পয়েন্ট। বাজেট ঘোষণার পর গতকালই প্রথম শেয়ারবাজারে লেনদেন হয়েছে। বিশ্লেষকরা বলছেন এ ধরনের কর আরোপের কারণে বড় বিনিয়োগকারীরা নিরুত্সাহিত হয়েছেন। আর ক্ষুদ্র বিনিয়োগকারীরা বাজার সম্পর্কে নেতিবাচক ধারণা পেয়েছেন। ফলে সূচকে এর নেতিবাচক প্রভাব পড়েছে।উভয় স্টক এক্সচেঞ্জের পক্ষ থেকে বাজেটে এ ধরনের কর আরোপকে বাজারের জন্য নেতিবাচক বলে আখ্যা দিয়েছে। তবে স্টক এক্সচেঞ্জ কর্তৃপক্ষ মনে করছেন পুঁজিবাজার নিয়ে সরকারের ইতিবাচক মনোভাব রয়েছে। তাই শেষ পর্যন্ত এ কর আরোপের প্রস্তাব ফিরিয়ে নেয়া হতে পারে। এজন্য উভয় স্টক এক্সচেঞ্জ কাজ করবে।তথ্যে দেখা গেছে গতকাল ডিএসইর ব্রড ইনডেক্স ডিএসইএক্স ৫০ পয়েন্ট কমে ৪ হাজার ৩৪৬ পয়েন্টে দাঁড়িয়েছে। আর ডিএস৩০ সূচক ২২ পয়েন্ট কমে ১ হাজার ৬০০ পয়েন্টে দাঁড়িয়েছে। ডিএসইতে মোট লেনদেন হয়েছে ৪১৬ কোটি ১১ লাখ টাকা। যা আগের কার্যদিবসের চেয়ে ৩ কোটি ২৭ লাখ টাকা কম। লেনদেনকৃত ২৮৯টি কোমপানির মধ্যে দাম বেড়েছে ৮৬টির কমেছে ১৭৬টির এবং অপরিবর্তিত রয়েছে ২৭টি কোম্পানির শেয়ারের।বাংলাদেশচায়নাইন্ডিয়ামিয়ানমার মিলে চীনে প্যান এশিয়া স্টক এক্সচেঞ্জ নামে একটি আঞ্চলিক স্টক এক্সচেঞ্জ গঠন হবে। আর এ স্টক এক্সচেঞ্জ চালু ও গঠন প্রক্রিয়ার সম্মেলনে যোগ দিতে ডিএসইর আট সদস্যের এক প্রতিনিধিদল গতকাল রবিবার ঢাকা ত্যাগ করেছেন। আগামী ৯ ও ১০ জুন আঞ্চলিক সহযোগী ফোরাম বিসিআইএম বাংলাদেশচায়নাইন্ডিয়ামিয়ানমার সম্মেলনে যোগ দিবেন প্রতিনিধিরা। এই সম্মেলনে প্যান এশিয়া স্টক এক্সচেঞ্জ চালু ও গঠন প্রক্রিয়া নিয়ে আলোচনা হবে।