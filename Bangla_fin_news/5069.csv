Serial,Title,Date,Author,News
5069,পুকুর নয় সাগর চুরি হয়েছে সংসদে অর্থমন্ত্রী,2016-06-07,ইত্তেফাক রিপোর্ট,ব্যাংক ও আর্থিক প্রতিষ্ঠান খাতে অনিয়মের কথা স্বীকার করে অর্থমন্ত্রী আবুল মাল আবদুল মুহিত বলেছেন কিছু ক্ষেত্রে যে মাত্রায় লুটপাট হয়েছে সেটা শুধু পুকুর চুরি নয় সাগর চুরি বলা যায়।  মঙ্গলবার সংসদে ২০১৫১৬ সালের সম্পূরক বাজেটের ওপর বিরোধী দল ও স্বতন্ত্র সদস্যদের দেয়া ছাঁটাই প্রস্তাবের আলোচনার ওপর দেয়া বক্তব্যে অর্থমন্ত্রী এ মন্তব্য করেন।  ২০১৫১৬ সালের সম্পূরক বাজেটের ওপর আলোচনায় অর্থমন্ত্রী ব্যাংক ও আর্থিক প্রতিষ্ঠানের জন্য ২৩৮ কোটি ২ লাখ ৪৪ হাজার টাকা মঞ্জুরি বরাদ্দের দাবি করেন। এর বিরোধিতা করেন স্বতন্ত্র সদস্য রুস্তম আলী ফরাজী। ফরাজীর বক্তব্যের প্রেক্ষিতে মুহিত বলেন এখানে অনেক দোষত্রুটি হয়েছে বটে। কিছু কিছু ক্ষেত্রে লুটপাট হয়েছে। ফরাজী সাহেবের সাথে আমিও বলতে চাই পুকুর চুরি নয় সাগর চুরি হয়েছে।  অর্থমন্ত্রী বলেন প্রকল্প ব্যয় প্রাক্কলিত ব্যয় থেকে বেশি হয়ে যাওয়ায় মঞ্জুরি দাবি এসেছে। দুর্নীতি প্রকল্প ব্যয় বাড়িয়ে দেয়।  ডেসটিনি ও হলমার্ক কেলেঙ্কারির পাশাপাশি বাংলাদেশ ব্যাংকের সাম্প্রতিক রিজার্ভ চুরির প্রসঙ্গ টেনে রুস্তম আলী ফরাজী বলেন ব্যাংক খাত থেকে টাকা চুরি হয়ে গেছে। সব ব্যাংকের একই অবস্থা। বাংলাদেশ ব্যাংকে যখন পচন ধরেছে... ৮শ কোটি টাকা কর্মকর্তাদের যোগসাজশে চুরি হল। সব চুরির সাথে ওই ব্যাংকের কর্মকর্তারা জড়িত। পৌনে তিন লাখ হাজার কোটি পাচার হয়েছে। ৩০ হাজার কোটি টাকা চুরি হয়েছে। এগুলোকে পুকুর চুরি না বলে সাগর চুরি বলা যায়।