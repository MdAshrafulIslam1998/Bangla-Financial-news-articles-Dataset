Serial,Title,Date,Author,News
3726,দেশে তৈরি মাল্টিটাচ কম্পোটিভি বাজারে,2017-12-27,অনলাইন ডেস্ক,নিয়মিত গবেষণার মাধ্যমে গ্রাহকদের হাতে নিত্য নতুন প্রযুক্তি ও ডিজাইনের টেলিভিশন তুলে দিচ্ছে ওয়ালটনের টেলিভিশন গবেষণা ও উন্নয়ন আরএন্ডডি বিভাগের প্রকৌশলীরা। তারা উদ্ভাবন করছেন নিজস্ব প্রযুক্তি। এরই ধারাবাহিকতায় এবার তারা উদ্ভাবন করেছে মাল্টিটাচ সুবিধা সম্বলিত বড় পর্দার কম্পোটিভি।  গ্রাহকরা বড় পর্দায় হাতের স্পর্শেই নিয়ন্ত্রণ করতে পারবেন এই টিভির সব ফাংশন। এ ছাড়া বড় পর্দায় লেখার জন্য ডিজিটাল বোর্ড হিসেবে অথবা অফিসে বা বাসায় প্রেজেন্টেশনের স্ত্রিন হিসেবেও এটি ব্যবহার করা যাবে। এটিতে ফেসবুক ভাইবারসহ বিভিন্ন সোস্যাল কমিউনিকেশন বিজনেস অথবা এন্টারটেইনমেন্ট অ্যাপস চালানোর সুবিধা রয়েছে। ভিডিও চ্যাটিংসহ টাচগেম প্রেমীদের জন্য রয়েছে বড় পর্দায় গেমিং এর সুযোগ।  নতুন এই উদ্ভাবনী প্রযুক্তির পরিচিতি উপলক্ষে বুধবার রাজধানীর বসুন্ধরায় ওয়ালটন করপোরেট অফিসের সম্মেলন কক্ষে ইনট্রোডিউসিং অ্যান্ড ডিজাইন অ্যাওয়ার্ড২০১৭ অনুষ্ঠানের আয়োজন করা হয়। যেখানে ওয়ালটনের অতিরিক্ত পরিচালক এবং টেলিভিশন বিভাগের প্রধান নির্বাহী কর্মকর্তা মোস্তফা নাহিদ হোসেন কম্পোটিভির স্পেশাল টেকনিক্যাল ও মেকানিক্যাল দিকগুলো তুলে ধরেন। বাংলাদেশে বড় পর্দার মাল্টিটাচ কম্পোটিভি ওয়ালটনই প্রথম তৈরি করল বলে অনুষ্ঠানে জানান তিনি।  এ সময় উপস্থিত ছিলেন ওয়ালটন গ্রুপের নির্বাহী পরিচালক মার্কেটিং এমদাদুল হক সরকার এডিশনাল অপারেটিভ ডিরেক্টর ড মো. সাখাওয়াৎ হোসেন ওয়ালটন প্লাজা সেলস অ্যান্ড ডেভলপমেন্ট বিভাগের চিফ মার্কেটিং অফিসার মো. নিয়ামুল হক টেলিভিশন আরঅ্যান্ডডি বিভাগের এডিশনাল ডিরেক্টর ফরহাদ হাসান মামনুন ও হাবিব ইফতেখার আলম আরঅ্যান্ডডি ইলেকট্রনিক্স বিভাগের ফার্স্ট সিনিয়র অ্যাসিস্ট্যান্ট ডিরেক্টর মো. সাজেদুর রহমান সিনিয়র অ্যাসিস্ট্যান্ট ডিরেক্টর মারুফ হাসান মিডিয়া উপদেষ্টা এনায়েত ফেরদৌসসহ ওয়ালটনের ঊর্ধ্বতন কর্মকর্তারা ।  ইত্তেফাকইউবি