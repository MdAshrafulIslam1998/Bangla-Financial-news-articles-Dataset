Serial,Title,Date,Author,News
2654,‘৫০০ ও ১০০০ টাকার নোট বাতিলের চিন্তা নেই’,2019-09-27,অনলাইন ডেস্ক,সংবাদ মাধ্যমে ৫০০ ও ১০০০ টাকা মূল্যমানের নোট বাতিলের কোনো চিন্তা ভাবনা নেই বলে জানিয়েছে বাংলাদেশ ব্যাংক। এ বিষয়ে বিভিন্ন গণমাধ্যমে পরিবেশিত সংবাদকে বিভ্রান্তিকর ও মিথ্যা দাবি করে তার প্রতিবাদ জানানো হয়েছে কেন্দ্রীয় ব্যাংকের এক প্রেস বিজ্ঞপ্তিতে।বৃহস্পতিবার ব্যাংকের কমিউনিকেশন্স এন্ড পাবলিকেশন্স বিভাগের মহাব্যবস্থাপক আবুল কালাম আজাদ স্বাক্ষরিত এক প্রেস বিজ্ঞপ্তিতে এই তথ্য জানানো হয়েছে। বিজ্ঞপ্তিতে বলা হয় এ ধরনের বিভ্রান্তিকর সংবাদ প্রচারের মাধ্যমে জনমনে ভীতি ও বিভ্রান্তি ছড়ানো হচ্ছে যার ফলে দেশের মুদ্রা ব্যবস্থাপনার স্থিতিশীলতা বিনষ্ট হতে পারে যা অনাকাঙ্ক্ষিত ও অনভিপ্রেত। বাংলাদেশ ব্যাংক জনসাধারণের জ্ঞাতার্থে স্পষ্টভাবে জানাচ্ছে যে ৫০০ ও ১০০০ টাকা মূল্যমান নোট বাতিলের কোন চিন্তা বাংলাদেশ ব্যাংকের নেই।আরও পড়ুন  ...জাতিসংঘকে পারমাণবিক যুদ্ধের সতর্কবার্তাএতে আরও বলা হয় বাংলাদেশ ব্যাংক কর্তৃক এ ধরনের কোন সিদ্ধান্ত নেয়া হয়নি। সরকারের পক্ষ থেকে এ ধরনের কোন সিদ্ধান্ত গ্রহণের জন্য বাংলাদেশ ব্যাংককে কোন নির্দেশনাও প্রদান করা হয়নি।উল্লেখ্য বাংলাদেশ ব্যাংক অর্ডার ১৯৭২এ প্রদত্ত ক্ষমতাবলে যে কোন প্রকার নোটমুদ্রাকয়েন মুদ্রণ ইস্যু কিংবা বাতিলের এখতিয়ার শুধুমাত্র বাংলাদেশ ব্যাংকের উপর ন্যস্ত করা হয়েছে। তাই এ ধরনের সংবাদ পরিবেশন করাকে আইনের সুস্পষ্ট লঙ্ঘন বলেও বিজ্ঞপ্তিতে দাবি করা হয়। জনমনে বিভ্রান্তি সৃষ্টিকারী এ ধরনের সংবাদ প্রচারপ্রচারণা না করার জন্যও প্রিন্ট ও ইলেকট্রনিক মিডিয়াসহ সকলকে অনুরোধ জানানো হয়েছে বাংলাদেশ ব্যাংকের পক্ষ থেকে।ইত্তেফাককেআই