Serial,Title,Date,Author,News
3894,আনুগা মেলায় ৫০ লাখ ডলারের রফতানি আদেশ পেয়েছে প্রাণ,2017-10-12,অনলাইন ডেস্ক,বিশ্বের অন্যতম বৃহৎ খাদ্যপণ্য ও পানীয়র প্রদর্শনী আনুগা ২০১৭ তে ৫০ লাখ মার্কিন ডলার সমমূল্যের রফতানি আদেশ পেয়েছে দেশের শীর্ষস্থানীয় খাদ্যপণ্য উৎপাদন ও রপ্তানিকারক প্রতিষ্ঠান প্রাণ। বিশ্বের ৩৫ টি দেশের আমদানিকারকদের কাছে থেকে এ আদেশ পেয়েছে প্রতিষ্ঠানটি।  জার্মানির কোলন শহরের কোলন মেসে প্রদর্শনকেন্দ্রে গত ৭ অক্টোবর থেকে ১১ অক্টোবর অনুষ্ঠিত হওয়া এবারের মেলায় বিশ্বের ১০৭টি দেশের ৭৪০০ কোম্পানি তাদের পণ্য প্রদর্শন করে। আনুগা প্রদর্শনীতে এবার মিলিয়ে মোট ১৪ বারের মতো অংশ নিলো প্রাণ।  প্রাণ এক্সপোর্ট এর সহকারী মহাব্যবস্থাপক গোলাম রসুল জানান এ বছর দুটি স্টলে পাঁচ শতাধিক পণ্য প্রদর্শন করে প্রাণ। এসব পণ্যের মধ্যে ক্রেতাদের আগ্রহের কেন্দ্রবিন্দুতে ছিল জুস কনফেকশনারি ও বেকারি পণ্য।  প্রাণ এক্সপোর্ট এর প্রধান পরিচালন কর্মকর্তা মিজানুর রহমান জানান আনুগা প্রদর্শনী বিশ্বজুড়ে ব্যাপক সমাদৃত। বিশ্বের বিভিন্ন প্রান্ত থেকে ক্রেতা ও ব্যবসায়ীরা এ মেলায় অংশ নেয়। ব্যবসায়ীরা মেলায় তাদের পণ্য প্রদর্শন করে অন্যদিকে ক্রেতারা বিভিন্ন ব্র্যান্ডের পণ্য সম্পর্কে ধারণা লাভ করতে পারেন।   ইত্তেফাকইউবি