Serial,Title,Date,Author,News
733,হাউস বিল্ডিং ফাইনান্সের মূলধন ১হাজার কোটি টাকা অর্থমন্ত্রী,2021-11-07,ইত্তেফাক অনলাইন ডেস্ক,বাংলাদেশ হাউস বিল্ডিং ফাইনান্স কর্পোরেশনের বিএইচবিএফসি অনুমোদিত মূলধনের পরিমাণ ১হাজার কোটি টাকা এবং পরিশোধিত মূলধনের পরিমাণ ৫শ কোটি টাকা করা হবে বলে জানিয়েছেন অর্থমন্ত্রী আ হ ম মুস্তফা কামাল।তিনি বলেন এ বিষয়ে একটি আইন জাতীয় সংসদে প্রক্রিয়াধীন এবং প্রায় শেষ পর্যায়ে রয়েছে। আইনটি পাশ হলে বিএইচবিএফসির মূলধনের পরিমাণ বাড়বে। উল্লেখ্য বাংলাদেশ হাউস বিল্ডিং ফাইনান্স কর্পোরেশন যখন যাত্রা শুরু করেছিল এর অনুমোদিত মূলধনের পরিমাণ ১১০ কোটি টাকা এবং পরিশোধিত মূলধনের পরিমাণ ১১০ কোটি টাকা ছিল।অর্থমন্ত্রী গতকাল রবিবার বিএইচবিএফসির ঋণের কিস্তি সোনালী ইসেবার মাধ্যমে অনলাইনে জমা ব্যবস্থার উদ্বোধনকালে এ কথা জানান। বিএইচবিএফসির ব্যবস্থাপনা পরিচালক মো. আফজাল করিমের সভাপতিত্বে রাজধানীর হোটেল পূর্বাণীতে এই অনুষ্ঠানের আয়োজন করা হয়। এতে ভার্চুয়াল পদ্ধতীতে যুক্ত হয়ে অর্থমন্ত্রী বলেন সর্বকালের সর্বশ্রেষ্ঠ বাঙ্গালী জাতির পিতা বঙ্গবন্ধু শেখ মুজিবুর রহমান হাউস বিল্ডিং ফাইনান্স করপোরেশন পুনর্গঠন করেন। এছাড়াও তিনি গৃহীত বিভিন্ন উন্নয়ন পরিকল্পনায় বাসস্থান সংস্থানের বিষয়টিও অর্ন্তভুক্ত করেন। জাতির পিতার উত্তরাধিকার আধুনিক বাংলাদেশের রূপকার প্রধানমন্ত্রী শেখ হাসিনা জাতির পিতার গৃহ পরিকল্পনা অনুসরণ করে তা বাস্তবায়নে যুগান্তকারী সব উন্নয়ন পরিকল্পনা ও কর্মযজ্ঞ গ্রহণ করেছেন।তিনি ঘোষণা দিয়েছেন মুজিব বর্ষে আমাদের লক্ষ্য একজন মানুষও ঠিকানাবিহীন থাকবে না গৃহহারা থাকবে না। বাংলাদেশ হাউস বিল্ডিং ফাইনান্স কর্পোরেশনের ঋণের কিস্তি অনলাইনে জমা ব্যবস্থার প্রবর্তন নিসন্দেহে একটি মহতী উদ্যোগ। এর ফলে গ্রাহক সেবা সহজ এবং দ্রুততর হবে। সোনালী ইসেবা পদ্ধতিটি ডিজিটাল বাংলাদেশ প্লাটফর্মে এক অনন্য সংযোজন।অনুষ্ঠানে জানানো হয় প্রতিষ্ঠানটির ঋণের কিস্তিসহ সব রকম বিক্রয়যোগ্য ফরমের মূল্য ও সরকার নির্ধারিত ফির অর্থ এখন যেকোন স্থান থেকে তাৎক্ষণিকভাবে পরিশোধ করা যাবে। সোনালী ব্যাংক লি. এসবিএল এর সোনালী ইসেবা পেমেন্ট গেটওয়ে থেকে গ্রাহকের নিজ অ্যাকাউন্টের টাকা স্থানান্তর ডেবিট ও ক্রেডিট কার্ড অথবা মোবাইল ওয়ালেটের মাধ্যমে এ জমা সম্পন্ন করতে পারবেন। জমাকৃত অর্থের তথ্য এবং বিদ্যমান ঋণ স্থিতির তথ্য তাৎক্ষণিকভাবে অটো জেনারেটেড ভাউচার এবং এসএমএস এর মাধ্যমে গ্রাহক জানতে পারবেন।অনুষ্ঠানে বাংলাদেশের কম্পট্রোলার এন্ড অডিটর জেনারেল মোহাম্মদ মুসলিম চৌধুরী অর্থ বিভাগের জ্যেষ্ঠ সচিব আব্দুর রউফ তালুকদার আর্থিক প্রতিষ্ঠান বিভাগের সচিব শেখ মোহাম্মদ সলীম উল্লাহ বিএইচবিএফসি পরিচালনা পর্ষদের চেয়ারম্যান প্রফেসর ড. মো. সেলিম উদ্দিন বিশেষ অতিথি হিসেবে বক্তব্য রাখেন।