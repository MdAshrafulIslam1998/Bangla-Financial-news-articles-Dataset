Serial,Title,Date,Author,News
4289,আজ জাতীয় পাট দিবস,2017-03-06,ইত্তেফাক রিপোর্ট,সোনালি আঁঁশের সোনার দেশপাট পণ্যের বাংলাদেশ প্রতিপাদ্য নিয়ে আজ সোমবার দেশে প্রথমবারের মতো পালিত হবে জাতীয় পাট দিবস২০১৭।  দিবসটি উপলক্ষে রাষ্ট্রপতি মো. আবদুল হামিদ গতকাল রবিববার এক বাণীতে বলেছেন পাট শিল্পের সাথে বাংলাদেশের ইতিহাস ঐতিহ্য ও সংস্কৃতি জড়িত। দেশীয় সংস্কৃতি ও কৃষ্টির সাথে মানানসই পাট ও পাটজাত পণ্য দেশে যেমন গুরুত্বের দাবিদার তেমনি বিশ্ব বাজারেও এটি এখন অনন্য পরিবেশবান্ধব পণ্য হিসেবে সমাদৃত। প্রধানমন্ত্রী শেখ হাসিনা এক বাণীতে পাটজাত সামগ্রী ব্যবহার নিশ্চিত করার উপর গুরুত্বারোপ করে বলেছেন সরকার পাটখাতের উন্নয়নের জন্য সর্বাত্মক উদ্যোগ নিয়েছে।  দিবসটি উপলক্ষে নানা অনুষ্ঠানের আয়োজন করেছে বস্ত্র ও পাট মন্ত্রণালয়। আজ সকাল সাড়ে ৮টায় জাতীয় সংসদ ভবনের সামনে থেকে বর্ণাঢ্য শোভাযাত্রার আয়োজন করা হয়েছে। এছাড়া রাজধানী ঢাকাসহ দেশের গুরুত্বপূর্ণ স্থানে পাট ও পাটজাত পণ্য সহযোগে বর্ণিল আলোক সজ্জায় সজ্জিত করা হয়েছে। আগামী ৯ মার্চ রাজধানীর খামারবাড়ীর কৃষিবিদ ইনস্টিটিউশনে দিবসের মূল অনুষ্ঠান ও ৯ থেকে ১১ মার্চ তিনদিনব্যাপী পাটপণ্যের মেলার আয়োজন করা হয়েছে। প্রধানমন্ত্রী শেখ হাসিনা অনুষ্ঠানের উদ্বোধন করবেন।  দিবসটি ্উপলক্ষে আয়োজিত অনুষ্ঠানে সেরা পাটচাষি সেরা পাটবীজ উত্পাদনকারী রফতানিকারক প্রতিষ্ঠানসহ আট ক্যাটাগরিতে এবং পাট সংশ্লিষ্ট গবেষণা ও উদ্ভাবনের জন্য দুব্যক্তিকে পুরস্কার দেওয়া হবে।  ইত্তেফাকনূহু