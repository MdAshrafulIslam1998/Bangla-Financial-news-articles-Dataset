Serial,Title,Date,Author,News
4946,অবশেষে তিন ব্যাংকে এমডি নিয়োগ,2016-08-16,ইত্তেফাক রিপোর্ট,অবশেষে রাষ্ট্রায়ত্ত তিন ব্যাংকের নিয়োগের সুপারিশ করেছে ব্যাংক ও আর্থিক প্রতিষ্ঠান বিভাগ। মঙ্গলবার বিকেলে ব্যাংক তিনটির চেয়ারম্যানের কাছে চিঠি পাঠানো হয়েছে বলে জানা গেছে। পরবর্তী সময়ে ব্যাংক তিনটির পরিচালনা পর্ষদ বাংলাদেশ ব্যাংকের অনাপত্তি নিয়ে মন্ত্রণালয়ে পাঠাবে। এরপর মন্ত্রণালয় থেকে প্রজ্ঞাপন জারি করা হবে।  জানা গেছে সোনালী ব্যাংকের এমডি হিসাবে নিয়োগ পাচ্ছেন কর্মসংস্থান ব্যাংকের ব্যবস্থাপনা পরিচালক ওবায়েদ উল্যাহ আল মাসুদ। অগ্রণী ব্যাংকের এমডি হিসেবে নিয়োগ পাচ্ছেন আনসার ভিডিপি ব্যাংকের ব্যবস্থাপনা পরিচালক সামসউল ইসলাম এবং রূপালী ব্যাংকের এমডি হিসেবে নিয়োগ পাচ্ছেন প্রবাসী কল্যাণ ব্যাংকের ব্যবস্থাপনা পরিচালক আতাউর রহমান প্রধান। ইত্তেফাকএএম।