Serial,Title,Date,Author,News
4176,ব্যবসায়ীদের জন্য সহায়তা বাড়াতে হবে  বাণিজ্যমন্ত্রী,2017-05-25,অনলাইন ডেস্ক,বাণিজ্যমন্ত্রী তোফায়েল আহমেদ বলেছেন বাংলাদেশ ফরেন ট্রেড ইনস্টিটিউট বিএফটিআইকে বৈদেশিক বাণিজ্য সক্ষমতা বৃদ্ধিতে ব্যবসায়ীদের জন্য সহায়তা বাড়াতে হবে।  বৃহস্পতিবার সচিবালয়ে বাণিজ্য মন্ত্রণালয়ের সম্মেলন কক্ষে বাংলাদেশ ফরেন ট্রেড ইনস্টিটিউট বিএফটিআই আয়োজিত বিগত তিন বছরের বার্ষিক সাধারণ সভায় সভাপতির বক্তব্যে তিনি এ সব কথা বলেন।  তোফায়েল আহমেদ বলেন একসময় বিএফটিআই সচ্ছল না থাকলেও এখন লাভজনক প্রতিষ্ঠান হয়ে উঠেছে। দেশের বৈদেশিক বাণিজ্য বৃদ্ধির সাথে সাথে বিএফটিআইএর গুরুত্ব বেড়েই চলছে। তাই ব্যবসায়ীদের জন্য বিএফটিআইএর সেবা নিশ্চিত করতে হবে।  তিনি আরও বলেন বৈদেশিক বাণিজ্যের সাথে জড়িত ব্যবসায়ীরা এ ইনস্টিটিউটে প্রশিক্ষণ গ্রহণ করে দক্ষতার সাথে বাণিজ্য কার্যক্রম পরিচালনা করছে। আগামী দিনগুলোতে বৈদেশিক বাণিজ্য অনেক বৃদ্ধি পাবে এ জন্য ব্যবসায়ীদের সক্ষমতা অর্জন করতে হবে। এ জন্য বিএফটিআই সবধরনের সহায়তা প্রদান করবে।  অনুষ্ঠানে বিএফটিআইএর প্রধান নির্বাহী আলী আহমেদ বিগত তিন বছরের নিরীক্ষা প্রতিবেদন উপস্থাপন করেন। বিস্তারিত আলোচনার পর তা সাধারণ সভায় অনুমোদিত হয়।  সভায় বাণিজ্য মন্ত্রণালয়ের ভারপ্রাপ্ত সচিব শুভাশিস বসু টেরিফ কমিশনের চেয়ারম্যান সিনিয়র সচিব মুশফেকা ইকফাত রপ্তানি উন্নয়ন ব্যুরোর ভারপ্রাপ্ত ভাইস চেয়ারম্যান অভিজিৎ চৌধুরী বাংলাদেশ ফরেন সার্ভিস একাডেমির ভারপ্রাপ্ত প্রিন্সিপাল সৈয়দ মাসুদ মাহমুদ খন্দকার বিসিআইএর প্রেসিডেন্ট মোস্তফা আজাদ চৌধুরী প্রমুখ উপস্থিত ছিলেন। বাসস।  ইত্তেফাকমোস্তাফিজ