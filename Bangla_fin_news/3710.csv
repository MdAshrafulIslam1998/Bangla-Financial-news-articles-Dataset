Serial,Title,Date,Author,News
3710,বাণিজ্য মেলায় মূল্য ছাড়ের প্রতিযোগিতা,2018-01-08,ইত্তেফাক রিপোর্ট,বাণিজ্য মেলায় অংশগ্রহণকারী প্রতিষ্ঠানগুলো নেমেছে নীরব প্রতিযোগিতায়। কে কার চেয়ে বেশি বিক্রি অথবা প্রচার করতে পারে। দর্শনার্থী আকৃষ্ট করার জাদু বিক্রয়কর্মীদের অবশ্য রপ্ত করা। ক্রেতাদর্শনার্থী দেখা মাত্রই পণ্য এবং এর গুণাগুণ তুলে ধরছেন তাদের সামনে। তুলে ধরছেন পণ্যে মূল্য ছাড়ের অফারগুলো।  মেলার নীতিমালা অনুযায়ী শুধু উত্পাদকরা ও বিদেশি কোম্পানির দেশীয় এজেন্টরা অংশ নিতে পারেন। সে কারণে প্রতিষ্ঠানগুলো তাদের প্রায় সব পণ্যই পাইকারি দামে বিক্রি করেন। পাশাপাশি ক্রেতা আকৃষ্ট করতে বাইরের শোরুমের চেয়ে মেলার শোরুমে পণ্যগুলোতেও মূল্য ছাড় থাকে। বিক্রেতাদের যুক্তি হলো এতে একদিকে ক্রেতার কাছে তার পণ্য জনপ্রিয় হয় অন্যদিকে একসাথে বেশি পণ্য বিক্রি হয়। কারণ বাণিজ্য মেলাকে সবাই মনে করে মূল্য ছাড়ের মেলা। ফলে ভোক্তাদের কথা চিন্তা করে কোম্পানিগুলো মূল্য ছাড় কিংবা উপহারের কোনো না কোনো ব্যবস্থা রাখে।   পণ্যভেদে এবারের মেলায় ৫ থেকে ১০০ শতাংশ পর্যন্ত ছাড় রয়েছে। আছে লটারি কিংবা উপহারের ব্যবস্থাও। অনেক কোম্পানি মেলা থেকে পণ্য কিনলে ঢাকার মধ্যে নিজ খরচে ভোক্তার বাড়িতে পৌঁছে দিচ্ছে।  বিভিন্ন পণ্যের মধ্যে হোম অ্যাপ্লায়েন্স এর পণ্যে বেশি ছাড় দেয়া হচ্ছে। একটি পণ্য কিনলে সঙ্গে দশটি পর্যন্ত পণ্য ফ্রি দেয়া হচ্ছে। মেসার্স সফট ট্রেড ইন্টারন্যাশনাল প্রিমিয়ার স্টলে গিয়ে দেখা যায় তারা একটির সঙ্গে দশটি ফ্রি একটি নোটিশ ঝুলিয়ে রেখেছেন। বিক্রয়কর্মীরা খোলাসা করে বললেন একটি প্যাকেজ কিনলে পাওয়া যাচ্ছে দশটি পণ্য। আর এজন্য বলা হয়েছে একটির সঙ্গে দশটি ফ্রি। প্যাকেজটির দাম ২০ হাজার টাকা। এর মধ্যে রয়েছে ফ্লাক্স আয়রন জগসেট রাইস কুকার ননস্টিক কুকার ৪টি হটপট এবং মাইক্রোওভেন।  আসবাবপত্রের প্যাভিলিয়নগুলোতে চলছে নগদ মূল্য ছাড়। মেলা উপলক্ষে প্রতিষ্ঠানগুলো দিচ্ছে ৫ থেকে ২০ শতাংশ পর্যন্ত মূল্য ছাড়। রয়েছে রাজধানীর মধ্যে ফ্রি ডেলিভারির ব্যবস্থা। মেলা উপলক্ষে ৫ থেকে ১০ শতাংশ ছাড় দিচ্ছে হাতিল ফার্নিচার। আকতার ফার্নিচারের দুটি প্যাভিলিয়নে চলছে ১২ শতাংশ পর্যন্ত ছাড়। পারটেক্স ফার্নিচার মেলা উপলক্ষে ১০ থেকে ২০ শতাংশ ছাড় দিচ্ছে। অন্যদিকে হাইটেক ফার্নিচারে নির্ধারিত মূল্যের ওপর ৫ থেকে ১৫ শতাংশ ছাড়ের ব্যবস্থা রেখেছে এবং ব্রাদার্স ফার্নিচার সব পণ্যে ৫ থেকে ১৫ শতাংশ ছাড় দিচ্ছে। মেলা চলাকালীন প্রতিষ্ঠানগুলোর শোরুম থেকেও একই ছাড়ে কিনতে পারবেন বলে জানান বিক্রেতারা।  অন্যদিকে মেলায় অ্যালুমিনিয়াম ও প্লাস্টিকের গৃহস্থালি পণ্যের স্টল ও প্যাভিলিয়নগুলোতে সব পণ্যে ৫ থেকে ৩০ শতাংশ পর্যন্ত মূল্য ছাড় চলছে। গৃহের প্রয়োজনীয় পণ্যগুলো বাদ দিয়ে অন্য স্টলগুলোতে ফ্রি আর প্যাকেজ সুবিধা চলছে।  ইত্তেফাকনূহু