Serial,Title,Date,Author,News
6496,সকল চুক্তি অব্যাহত থাকবে সুজাতা মেহতা,2015-04-06,ইত্তেফাক রিপোর্ট,ভারতের সাবেক প্রধানমন্ত্রী মনমোহন সরকারের সময়ে করা সকল চুক্তি ও সহযোগিতা বর্তমান মোদী সরকারের সময়েও অব্যাহত থাকবে বলে জানিয়েছেন দেশটির বহির্বিভাগ বিষয়ক সচিব সুজাতা মেহতা। সোমবার সচিবালয়ে অর্থমন্ত্রী আবুল মাল আবদুল মুহিতের সঙ্গে সাক্ষাত্কালে সুজাতা মেহতা এ কথা জানান।  বৈঠক শেষে সাংবাদিকদের তিনি জানান সড়ক যোগাযোগ ও অবকাঠামো উন্নয়ন খাতে ভারত নতুন করে আরো ১ বিলিয়ন ডলার ঋণ সহায়তা দিতে রাজি। যা ভারতের প্রধানমন্ত্রী নরেন্দ্র মোদীর বাংলাদেশ সফরকালে চূড়ান্ত করা হবে। তিনি জানান সড়ক পথে ভুটাননেপালসহ আঞ্চলিক যোগাযোগ বাড়াতে ভারত ও বাংলাদেশ কাজ করছে। এক্ষেত্রে অবকাঠামো একটি বড় বাধা। তাই অবকাঠামো উন্নয়নকেই অধিক গুরুত্ব দিচ্ছে ভারত।  আর আগের ঋণ সহায়তার অর্ধেক অর্থ এখনো ছাড় না করলেও নতুন প্রস্তাব প্রসঙ্গে সাংবাদিকদের প্রশ্নের জবাবে অর্থমন্ত্রী বলেন অবকাঠামো উন্নয়নে ইতোমধ্যে বিভিন্ন প্রকল্প চলমান রয়েছে। সেজন্য এর পরিবর্তে শিক্ষা ও স্বাস্থ্য খাতে ঋণ সহায়তার প্রস্তাব করেছি আমি। তিনি আরও বলেন এছাড়া পর্যটকদের জন্য উপকূলীয় অঞ্চলে নৌট্রানজিট দেয়ার বিষয়টি নিয়ে আলোচনা হয়েছে। এ সংক্রান্ত একটি প্রস্তাব ভারতের পক্ষ থেকে দেয়া হতে পারে। উভয় দেশ সম্মত হলে বাংলাদেশের পক্ষ থেকেও এ ধরনের একটি প্রস্তাব দেয়া হবে।