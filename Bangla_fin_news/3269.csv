Serial,Title,Date,Author,News
3269,গার্মেন্টস শ্রমিকদের কেন্দ্রীয় তহবিলে ১শ’ কোটি টাকা,2018-09-21,ইত্তেফাক রিপোর্ট,গার্মেন্টস খাতের শ্রমিকদের জন্য সরকার গঠিত কেন্দ্রীয় তহবিলে এখন পর্যন্ত ১শ কোটি টাকা জমা পড়েছে। এই অর্থ থেকে শ্রমিকদের সন্তানদের শিক্ষা বৃত্তি ও অসুস্থ শ্রমিকদের চিকিৎসা সহায়তা দেওয়ার উদ্যোগ নিয়েছে সরকার। আগামী মাসে এটি কার্যকর করা হবে।  গতকাল বৃহস্পতিবার সচিবালয়ে শ্রম মন্ত্রণালয়ে গার্মেন্টস শ্রমিকদের কেন্দ্রীয় তহবিল পরিচালনার লক্ষ্যে গঠিত কমিটির বৈঠকে শিক্ষা ও চিকিৎসা ভাতা দেওয়ার বিষয়ে সিদ্ধান্ত হয়েছে। শ্রম ও কর্মসংস্থান প্রতিমন্ত্রী মুজিবুল হক চুন্নুর সভাপতিত্বে এতে গার্মেন্টস মালিক ও শ্রমিকপক্ষের প্রতিনিধিরা উপস্থিত ছিলেন।  সূত্র জানিয়েছে এই অর্থ থেকে শ্রমিকদের বীমা প্রিমিয়ামের অর্থও ব্যয় করা হয়। এই তহবিল থেকেই বীমা প্রিমিয়াম বাবদ প্রায় ৪০ কোটি টাকা ব্যয় করা হয়েছে।  ইত্তেফাকমোস্তাফিজ