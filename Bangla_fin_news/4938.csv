Serial,Title,Date,Author,News
4938,প্রতিদিন লেনদেন হচ্ছে ৭০০ কোটি টাকা,2016-08-21,ইত্তেফাক রিপোর্ট,মোবাইল ব্যাংকিংয়ের মাধ্যমে প্রতিদিন ৭০০ কোটি টাকা লেনদেন হচ্ছে। এক কোটির বেশি গ্রাহক প্রায় ৪২ লাখ ট্রানজেকশনের মাধ্যমে এ সব লেনদেন করছে। গতকাল রাজধানীর একটি হোটেলে অনুষ্ঠিত অ্যান্টিমানি লন্ডারিং অ্যান্ড কমব্যাটিং ফাইন্যান্সিং অব টেরোরিজম এএমএল অ্যান্ড সিএফটি রেলিভ্যান্স চ্যালেঞ্জেস অ্যান্ড প্রাকটিক্যাল মেজারস শীর্ষক কর্মশালায় প্রধান অতিথির বক্তব্যে এ তথ্য জানিয়েছেন বাংলাদেশ ব্যাংকের নির্বাহী পরিচালক ও মুখপাত্র শুভঙ্কর সাহা।  বাংলাদেশ ব্যাংকের সহযোগিতায় ব্র্যাক ব্যাংকের মোবাইল ব্যাংকিং বিকাশ আয়োজিত এ কর্মশালায় মূল প্রবন্ধ উপস্থাপন করেন বাংলাদেশ ব্যাংকের বাংলাদেশ ফাইন্যান্সিয়াল ইন্টিলিজেন্স ইউনিটের বিএফআইইউ ডেপুটি ডিরেক্টর আলআমিন রিয়াদ। সেমিনারে বক্তব্য রাখেন বিকাশএর প্রধান নির্বাহী কর্মকর্তা কামাল কাদীর। অনুষ্ঠানটি পরিচালনা করেন বিকাশএর চিফ এক্সটারনাল অ্যান্ড কর্পোরেট অ্যাফেয়ার্স অফিসার অ্যান্ড চিফ অ্যান্টি মানি লন্ডারিং অ্যান্ড কমপ্লায়েন্স অফিসার মেজর জেনারেল অব. শেখ মো. মনিরুল ইসলাম।  কর্মশালায় শুভঙ্কর সাহা বলেন প্রান্তিক জনগোষ্ঠীকে ব্যাংকিং সেবার আওতায় আনার জন্য বাংলাদেশ মোবাইল ব্যাংকিং কার্যক্রম শুরু করে। এ জন্য ২৯টি বাণিজ্যিক ব্যাংককে মোবাইল ব্যাংকিং এর জন্য অনুমোদন দেওয়া হয়। এর মধ্যে ২৫টি ব্যাংক মোবাইল ব্যাংকিং শুরু করে। মোবাইল ব্যাংকিংয়ের মধ্যে প্রতিদিন প্রায় সাত শত কোটি টাকা লেনদেন হচ্ছে। এক বিকাশের মাধ্যমেই লেনদেন হয় ৯০ ভাগ। বাকি ১০ ভাগ হচ্ছে ২৪টি ব্যাংকের মোবাইল ব্যাংকিংয়ের মাধ্যমে। সারা বিশ্বে দ্বিতীয় স্থানে রয়েছে বাংলাদেশের মোবাইল ব্যাংকিং। মোবাইল ফাইন্যান্সিয়াল সার্ভিস প্রদানকারীদের উদ্দেশে এএমএল অ্যান্ড সিএফটি সংক্রান্ত বিধিমালার গুরুত্ব তুলে ধরে তা কঠোরভাবে মেনে চলার উপর পরামর্শ দেন শুভঙ্কর সাহা।  কামাল কাদীর বলেন বিকাশ বাংলাদেশ ব্যাংক ও অন্যান্য নিয়ন্ত্রক সংস্থার সাথে সমন্বয়ের মাধ্যমে এএমএল অ্যান্ড সিএফটি সংক্রান্ত বিধিমালা সম্পূর্ণভাবে পরিপালন করছে এবং এক্ষেত্রে বিকাশ প্রতিজ্ঞাবদ্ধ।  মেজর জেনারেল অব. শেখ মো. মনিরুল ইসলাম বলেন ২০১১ সালে কার্যক্রম শুরু করা বিকাশ দেশের বিশাল জনগোষ্ঠীকে মোবাইল ফিন্যান্সিয়াল সার্ভিস প্রদান করে চলেছে। বিকাশ ব্র্যাক ব্যাংক ইউএস ভিত্তিক মানি ইন মোশন ওয়ার্ল্ড ব্যাংকের অন্তর্গত প্রতিষ্ঠান ইন্টারন্যাশনাল ফাইন্যান্স কর্পোরেশন এবং বিল অ্যান্ড মেলিন্ডা গেটস ফাউন্ডেশন এর যৌথ মালিকানাধীন একটি প্রতিষ্ঠান।  ইত্তেফাকএএসএস