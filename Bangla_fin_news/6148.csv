Serial,Title,Date,Author,News
6148,জাল নোট রোধে সক্রিয় কেন্দ্রীয় ব্যাংক,2015-06-24,ইত্তেফাক রিপোর্ট,চলমান রমজান ও আসন্ন ঈদে জাল নোট প্রতিরোধে নানা উদ্যোগ নিয়েছে বাংলাদেশ ব্যাংক। এরই অংশ হিসেবে বিভিন্ন শপিংমলে জাল নোট শনাক্তকরণে ২০০টি মেশিন বসানো হবে। বৃহস্পতিবার আইনশৃঙ্খলা বাহিনীর সঙ্গে আলোচনা করে পরবর্তী পদক্ষেপ বিষয়ে সিদ্ধান্ত নেয়া হবে। বাংলাদেশ ব্যাংকের কারেন্সি ম্যানেজমেন্ট বিভাগ সূত্রে এ তথ্য জানা গেছে।  এবার দেশের বিভিন্ন স্থানে বিলি করা হবে ব্যাংক নোটের আসল বৈশিষ্ট্যসংবলিত এক লাখ হ্যান্ডবিল। দেশের গুরুত্বপূর্ণ শপিংমলে জাল নোট শনাক্তকরণে এফবিসিসিআইকে ২০০ মেশিন সরবরাহ করা হবে।  এ ছাড়া ঈদ পর্যন্ত নিয়মিত পত্রপত্রিকা ও টেলিভিশনে জাল নোট বিষয়ে প্রচার চালানো হবে।