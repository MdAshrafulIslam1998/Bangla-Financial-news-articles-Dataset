Serial,Title,Date,Author,News
5213,রমজানে সংকট সৃষ্টি করলে কঠোর ব্যবস্থা বাণিজ্যমন্ত্রী,2016-04-24,ইত্তেফাক রিপোর্ট,দেশে চাহিদার তুলনায় কয়েকগুণ বেশি নিত্যপণ্যের মজুত রয়েছে উল্লেখ করে বাণিজ্যমন্ত্রী তোফায়েল আহমেদ বলেছেন আসন্ন পবিত্র রমজানে কোন পণ্যের সংকট হবার সম্ভাবনা নেই। যদি অসৎ উদ্দেশ্যে কেউ পণ্যের কৃত্রিম সংকট বা মূল্য বৃদ্ধির চেষ্টা করে তাদের বিরুদ্ধে কঠোর ব্যবস্থা গ্রহণ করা হবে।  রবিবার সচিবালয়ে নিত্যপ্রয়োজনীয় পণ্যের সরবরাহ ও মূল্য পরিস্থিতি নিয়ে এক পর্যালোচনা সভায় তিনি এ কথা বলেন।  বাণিজ্যমন্ত্রী বলেন ব্যবসায়ীরা ঘোষণা দিয়েছেন আসন্ন পবিত্র রমজান মাসে কোন পণ্যের সংকট বা অস্বাভাবিক মূল্য বৃদ্ধি ঘটবে না। সকল পণ্য সাধারণ মানুষের ক্রয় ক্ষমতার মধ্যে থাকবে। পণ্যের সাপ্লাই চেইন স্বাভাবিক রাখতে সরকার চাহিদা মোতাবেক সবধরনের সহযোগিতা প্রদান করবে। আমদানিকারক ও সরবরাহকারীরা দায়িত্বশীল ভূমিকা রাখবে বলে তিনি আশা প্রকাশ করেন।  বাণিজ্যমন্ত্রী বলেন রমজানে টিসিবি বাজারে পর্যাপ্ত পণ্য সরবরাহ করবে। সে মোতাবেক প্রস্তুতি গ্রহণ করা হয়েছে। এছাড়া সরকারের বিভিন্ন সংস্থা বাজার মনিটরিং অব্যাহত রেখেছে।  বর্তমানে দেশে চাল আটা চিনি ভোজ্যতেল ডাল লবণ পেঁয়াজ রসুন আদা হলুদ খেজুরের পর্যাপ্ত মজুত রয়েছে জানিয়ে মন্ত্রী বলেন এসব পণ্য চাহিদার তুলনায় কয়েকগুণ বেশি মজুত রয়েছে।