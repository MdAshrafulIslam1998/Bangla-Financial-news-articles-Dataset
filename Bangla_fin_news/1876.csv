Serial,Title,Date,Author,News
1876,জুলাইসেপ্টেম্বরে বিশ্বসেরা বাংলাদেশের পুঁজিবাজার,2020-10-14,ইত্তেফাক রিপোর্ট,চলতি বছরের তৃতীয় প্রান্তিকে জুলাইসেপ্টেম্বর বাংলাদেশের পুঁজিবাজার বিশ্বের মধ্যে সব থেকে ভালো পারফরম্যান্স করেছে। এই তিন মাসে পারফরম্যান্সে দ্বিতীয় স্থানে থাকা পাকিস্তান বাংলাদেশ থেকে বেশ পিছিয়ে রয়েছে। এশিয়া ফ্রন্টিয়ার ক্যাপিটাল লিমিটেডের এক প্রতিবেদনে এমন তথ্য উঠে এসেছে। এর আগে গত আগস্টেও বাংলাদেশের পুঁজিবাজার বিশ্বের মধ্যে সব থেকে ভালো পারফরম্যান্স করে। সে সময় দ্বিতীয় স্থানে ছিল ভিয়েতনাম। আগস্টের পর জুলাইসেপ্টেম্বর প্রান্তিকেও বাংলাদেশের পুঁজিবাজার বিশ্বের মধ্যে সব থেকে ভালো পারফরম্যান্স করল।এশিয়া ফ্রন্টিয়ার ক্যাপিটাল লিমিটেডের প্রতিবেদনে উঠে এসেছে চলতি বছরের জুলাইসেপ্টেম্বরে এশিয়ার শেয়ারবাজার উত্থান হয়েছে। এরমধ্যে বাংলাদেশের শেয়ারবাজারের সবচেয়ে বেশি ২৪ দশমিক ৪০ শতাংশ উত্থান হয়েছে। এই উত্থানের পেছনে আকর্ষণীয় মূল্য সুদহার কম করোনা পরবর্তী অর্থনীতি চালু এবং রপ্তানি বৃদ্ধি ও রেমিট্যান্স গুরুত্বপূর্ণ ভূমিকা রেখেছেবলে প্রতিবেদনে উল্লেখ করা হয়েছে।প্রতিবেদনে বলা হয় বাংলাদেশের শেয়ারবাজারের উত্থান হয়েছে দেশীয় বিনিয়োগকারীদের দ্বারা। বিদেশিদের নিট বিক্রির পরিমাণ বেশি সত্ত্বেও দেশীয় বিনিয়োগকারীদের বিনিয়োগ দ্বারা এই উত্থান হয়েছে। বাংলাদেশের পরের স্থানে থাকা পাকিস্তানের শেয়ারবাজারে জুলাইসেপ্টেম্বরে উত্থান হয়েছে ১৯ দশমিক ৪০ শতাংশ। ১৭ শতাংশ উত্থানের মাধ্যমে তৃতীয় স্থানটি দখল করেছে শ্রীলঙ্কার শেয়ারবাজার। এর আগে গত আগস্ট মাসে বাংলাদেশের শেয়ারবাজারে ১৫ দশমিক ৮০ শতাংশ উত্থান হয়। এর মাধ্যমে বিশ্বের মধ্যে শীর্ষস্থানটি দখল করে বাংলাদেশের পুঁজিবাজার। সে সময় দ্বিতীয় স্থানে থাকা ভিয়েতনামের শেয়ারবাজারে উত্থান হয় ১০ দশমিক ৪০ শতাংশ। ৭ দশমিক ৪০ শতাংশ উত্থানের মাধ্যমে তৃতীয় স্থানে ছিল রোমানিয়া।এদিকে এশিয়ার দেশগুলোর মধ্যে লেনদেনের দিক থেকে শীর্ষস্থানটি দখল করেছে ভিয়েতনাম। বাংলাদেশ রয়েছে তৃতীয় স্থানে। শেষ ১২ মাসে প্রতিদিন গড়ে ভিয়েতনামের শেয়ারবাজারে লেনদেন হয়েছে ১৯০ মিলিয়ন ইউএস ডলার। দ্বিতীয় স্থানে থাকা পাকিস্তানের শেয়ারবাজারে শেষ ১২ মাসে প্রতিদিন গড়ে লেনদেন হয়েছে ৬৬ মিলিয়ন ডলার। আর বাংলাদেশের শেয়ারবাজারে গড়ে প্রতিদিন লেনদেন হয়েছে ৫০ মিলিয়ন ডলার।ইত্তেফাকএসি