Serial,Title,Date,Author,News
2524,‘রিজার্ভ চুরিতে জড়িতদের বিষয়ে ফিলিপাইনের কাছে তথ্য চায় বাংলাদেশ’,2019-12-03,বিশেষ প্রতিনিধি,বাংলাদেশ ব্যাংকের রিজার্ভ থেকে চুরি হওয়া অর্থ উদ্ধার ও জড়িতদের শনাক্ত করতে ফিলিপাইন সরকারের কাছে সুনির্দিষ্ট তথ্য চেয়েছে বাংলাদেশ। বিশেষ করে অর্থ চুরির সঙ্গে জড়িত কয়েকজনের বৃত্তান্ত তথ্য দিতে ফিলিপাইনকে অনুরোধ করেছে বাংলাদেশ।এই অনুরোধের প্রেক্ষিতে ফিলিপাইন সরকার দেশটির বিচার বিভাগের অনুমতি সাপেক্ষে বাংলাদেশকে তথ্য দেওয়ার প্রতিশ্রুতি দিয়েছে। মঙ্গলবার ঢাকায় রাষ্ট্রীয় অতিথি ভবন মেঘনায় ঢাকাম্যানিলা ফরেন অফিস কনসালটেশন বৈঠকের পর পররাষ্ট্র মন্ত্রণালয়ের সচিব এশীয় ও প্রশান্ত মহাসাগরীয় মাসুদ বিন মোমেন এ কথা জানান।তিন বছর পর দুই দেশের সচিব পর্যায়ে অনুষ্ঠিত বৈঠকে বাংলাদেশ ব্যাংকের রির্জার্ভের অর্থ চুরি ও রোহিঙ্গা সংকট সমাধানের মতো বিষয়গুলো গুরুত্ব পেয়েছে।মাসুদ বিন মোমেন সাংবাদিকদের বলেন বৈঠকে ম্যানিলার কাছে যারা অর্থ চুরির সঙ্গে জড়িত তাদের পরিচয় এবং কিছু আর্থিক তথ্য জানতে চাওয়া হয়েছে। মামলার চার্জশিট দেওয়ার জন্য এটি আমাদের জানা প্রয়োজন।তিনি বলেন এখন পর্যন্ত প্রায় ৮২ মিলিয়ন ডলার চুরি হয়েছে। এর মধ্যে প্রায় ১৬ মিলিয়ন ডলার উদ্ধার করা সম্ভব হয়েছে। বাকি অর্থ লন্ডারিং হয়েছে বলে আমরা জেনেছি।আরো পড়ুন  ...এফিডেভিট শাখার ৩১ কর্মকর্তাকর্মচারীকে সরিয়ে দিলেন প্রধান বিচারপতিতিনি বলেন বৈঠক শুরুর আগে বাংলাদেশ ব্যাংকের কর্মকর্তাদের সঙ্গে ফিলিপাইনের সংশ্লিষ্ট কর্মকর্তাদের আলাদা বৈঠক হয়েছে। আমরা তাদের কাছে তথ্য চেয়েছি। তারা আমাদের তথ্য দেবে বলে আশ্বাস দিয়েছেন। কবে নাগাদ তথ্য দেবে জানতে চাইলে তিনি বলেন নির্দিষ্ট কোনো সময়সীমা নেই। তাদের বিচার বিভাগের কাছে তথ্য রয়েছে। সেখান থেকে তারা আমাদের তথ্যগুলো দেবে।তিনি আরো বলেন ফিলিপাইনের যে ব্যাংকের মাধ্যমে এই তহবিল চুরি করা হয়েছে সে ব্যাংককে ২০ মিলিয়ন ডলার জরিমানা করা হয়েছে। আমরা ফিলিপাইনের কর্তৃপক্ষের কাছে ওই পরিমাণ ডলার ক্ষতিপূরণ চেয়েছি। তারা আমাদের জানিয়েছে ব্যাংক আইন না মানার জন্য ওই ব্যাংকের জরিমানা করা হয়েছে। কাজেই এই অর্থ বাংলাদেশকে দিতে গেলে জটিলতা তৈরি হবে। নিউ ইয়র্ক ও ম্যানিলাসহ বিভিন্ন জায়গায় এ বিষয়ে মামলা চলছে এবং এটি একটি দীর্ঘ প্রক্রিয়া। তিনি বলেন রোহিঙ্গা ইস্যুতে ফিলিপাইনের কাছে বাংলাদেশ সহায়তা চেয়েছে।ইত্তেফাকইউবি