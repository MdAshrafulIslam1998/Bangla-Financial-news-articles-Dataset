Serial,Title,Date,Author,News
4326,দক্ষ মানবসম্পদ তৈরিতে ১০ কোটি ডলার ঋণ দিচ্ছে এডিবি,2017-02-15,ইত্তেফাক রিপোর্ট,দক্ষ মানবসম্পদ তৈরিতে ১০ কোটি ডলার ঋণ দিচ্ছে এশীয় উন্নয়ন ব্যাংক এডিবি। এ লক্ষ্যে গতকাল মঙ্গলবার শেরেবাংলা নগরস্থ ইআরডি সম্মেলন কক্ষে চুক্তিতে স্বাক্ষর করেন বাংলাদেশ সরকারের পক্ষে অর্থনৈতিক সম্পর্ক বিভাগের ইআরডি ভারপ্রাপ্ত সচিব কাজী শফিকুল আযম এবং এডিবির কান্ট্রি ডিরেক্টর কাজুহিকো হিগুচি।   অর্থ মন্ত্রণালয়ের অর্থ বিভাগ ২০১৪ থেকে ২০২৩ সাল পর্যন্ত ১০ বছর মেয়াদে বাস্তবায়নের জন্য ১০৭ কোটি ডলার ব্যয়ে স্কিলস ফর এমপ্লয়মেন্ট ইনভেস্টমেন্ট প্রোগ্রাম শীর্ষক কর্মসূচি বাস্তবায়ন করছে। এডিবির মাল্টি ট্রান্স ফাইন্যান্সিং ফ্যাসিলিটির এমএফএফ আওতায় এ কর্মসূচির জন্য ৩ কিস্তিতে সর্বমোট ৩৫ কোটি ডলার ঋণ প্রদান করবে। এডিবি স্বাক্ষরিত এ ঋণচুক্তির আওতায় দক্ষতার উন্নয়ন কর্মসূচির জন্য দ্বিতীয় কিস্তি হিসাবে ১০ কোটি ডলার সহজ শর্তের ঋণ প্রদান করবে। ৫ বছরের রেয়াতকালসহ ২৫ বছর ২ শতাংশ সুদে এ ঋণ পরিশোধ করতে হবে।  এর ধারাবাহিকতায় রক্ষা করতে হবে। ২০২১ সালের মধ্যে কারিগরি শিক্ষা ২০ শতাংশে উন্নীত করার পরিকল্পনা রয়েছে সরকারের। প্রকল্পটি সরকারের সপ্তম পঞ্চবার্ষিক পরিকল্পনার সাথে সঙ্গতিপূর্ণ।  কাজুহিগো হিগুচি বলেন গত এক দশকে বাংলাদেশের অর্থনীতি অনেক এগিয়েছে। এখন বাংলাদেশ উচ্চ মধ্য আয়ের দেশ হওয়ার দিকে এগিয়ে যাচ্ছে। আর এজন্য অনেক বেশি কর্মসংস্থান তৈরি করতে হবে।  উল্লেখ্য প্রথম কিস্তি ২০১৫১৮ মেয়াদে দ্বিতীয় কিস্তি ২০১৭২১ মেয়াদে এবং অবশিষ্ট কিস্তি ২০২১২৩ সাল মেয়াদে বাস্তবায়ন করা হবে। কর্মসূচির উদ্দেশ্য হলো দক্ষ জনশক্তি তৈরির জন্য পুরুষ ও মহিলাদের উপযুক্ত কর্মমুখী প্রশিক্ষণ প্রদান এবং অগ্রাধিকার খাতসমূহে বর্ধিত কর্মসংস্থান সৃষ্টি করা এবং এর মাধ্যমে রেমিট্যান্স প্রবাহ বৃদ্ধি করা।  অর্থ বিভাগ এ কর্মসূচির উদ্যোগী সংস্থা এবং শিক্ষা মন্ত্রণালয় শিল্প মন্ত্রণালয় প্রবাসী কল্যাণ ও বৈদেশিক কর্মসংস্থান মন্ত্রণালয় যুব ও ক্রীড়া মন্ত্রণালয় বাস্তবায়নকারী সংস্থা হিসেবে দায়িত্ব পালন করবে। ১২টি শিল্প সংঘ এবং পিকেএসএফ সহযোগী সংস্থা হিসাবে প্রশিক্ষণ কার্যক্রম পরিচালনা করবে। অর্থ বিভাগ এ কর্মসূচির তহবিল ব্যবস্থাপনা ও সমন্বয়কের ভূমিকা পালন করছে। এ কর্মসূচির আওতায় বাজারে চাহিদা মোতাবেক ছয়টি অগ্রাধিকার খাতে যেমন তৈরি পোশাক নির্মাণ তথ্য প্রযুক্তি হালকা প্রকৌশল চামড়া ও জুতো এবং জাহাজ নির্মাণ খাতে প্রশিক্ষণ দেওয়া হবে।   ইত্তেফাককাউছার