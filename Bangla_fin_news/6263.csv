Serial,Title,Date,Author,News
6263,বাংলাদেশের বীমার বাজারে আসছে ভারতের এলআইসি,2015-06-03,ইত্তেফাক রিপোর্ট,ভারতের জীবন বীমা কোম্পানি লাইফ ইনস্যুরেন্স করপোরেশন অব ইন্ডিয়াকে এলআইসি বাংলাদেশে ব্যবসা করার অনুমতি দিয়েছে বাংলাদেশের বীমা উন্নয়ন ও নিয়ন্ত্রক কর্তৃপক্ষের আইডিআরএ।  বাংলাদেশের বীমা উন্নয়ন ও নিয়ন্ত্রক কর্তৃপক্ষের আইডিআরএ চেয়ারম্যান এম শেফাক আহমেদ কিছু শর্তে এলআইসিকে আমরা সম্মতিপত্র দিয়েছি। শর্তগুলো পূরণ করলে তাদেরকে ব্যবসা করার অনুমোদন দেয়া হবে।  ভারতের রাষ্ট্রায়ত্ত এই কোম্পানি বাংলাদেশে ব্যবসা করবে এলআইসি বাংলাদেশ লিমিটেড নামে। এর পরিশোধিত মূলধন হবে ১০০ কোটি টাকা যার ৫০ শতাংশ ধারণ করবে এলআইসি। আর বাকি ৫০ শতাংশের মালিকানা থাকবে বাংলাদেশিদের হাতে।  এর আগে ২০১৩ সালে এলআইসি ৩০ কোটি টাকা পরিশোধিত মূলধন নিয়ে ব্যবসা করার প্রস্তাব দিলেও আইডিআরএ তা নাকচ করে দিয়েছিল।  গতবছর আপিল করলে এলআইসিকে পরিশোধিত মূলধন বাড়িয়ে প্রস্তাব পাঠাতে বলে আইডিআরএ। এরপর গত ৩১ মে সম্মতিপত্র পায় এলআইসি।  প্রায় ছয় দশক ধরে জীবন বীমার ব্যবসা চালিয়ে আসছে এলআইসি। বর্তমানে এদের সম্পদের পরিমাণ বর্তমানে ১৫ লাখ কোটি রুপির বেশি।  শর্ত অনুযায়ী এলআইসিকে কার্যক্রম শুরুর আগে স্থানীয় কোনো বিনিয়োগকারীর সঙ্গে চুক্তি করে বাংলাদেশভারত যৌথ কোম্পানি হিসেবে নিবন্ধন পেতে হবে। এরপর উদ্যোক্তা অংশের ৫০ শতাংশ অর্থ এলআইসিকে বৈদেশিক মুদ্রায় আনতে হবে।  ভারতের প্রধানমন্ত্রী নরেন্দ্র মোদীর সফরের সময় এলআইসির চেয়ারম্যান এস কে রায়ের হাতে সম্মতিপত্র তুলে দেয়া হতে পারে।