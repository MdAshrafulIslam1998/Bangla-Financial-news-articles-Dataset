Serial,Title,Date,Author,News
2063,করোনার প্রভাব এবার বেতন কমাচ্ছে ওয়ান ব্যাংক,2020-07-09,রেজাউল হক কৌশিক,বেসরকারি খাতের ওয়ান ব্যাংক এবার বেতন কমানোর সিদ্ধান্ত নিয়েছে। বৃহস্পতিবার ব্যাংকের সব কর্মকর্তার কাছে এ বিষয়ে একটি মেমো পাঠানো হয়েছে। যেখান বলা হয়েছে মূল বেতন বেসিক স্যালারি ৫ থেকে ১০ শতাংশ এবং মোট বেতনের গ্রোস স্যালারি উপর ৫ থেকে ১০ শতাংশ পর্যন্ত বেতন কমে যাবে। তবে কারো মোট বেতন ৫০ হাজারের নিচে নামবে না।ওই মেমোতে বলা হয়েছে ব্যাংকের অ্যাসিটেন্ট ভাইস প্রেসিডেন্ট এভিপি থেকে ঊর্ধ্বতনদের মূল বেতন থেকে থেকে ১০ শতাংশ কমে যাবে। আর প্রিন্সিপাল অফিসার থেকে নিচের গ্রেডের অফিসারদের মূল বেতন থেকে ৫ শতাংশ কমানো হবে। একইসঙ্গে প্রিন্সিপাল অফিসার থেকে উপরের গ্রেডের অফিসারদের মোট বেতন থেকে ৫ থেকে ১০ শতাংশ পর্যন্ত কমানো হবে। তবে ৫০ হাজার টাকা বা তার নিচে যারা বেতন পান তাদের বেতন কমানো হবে না। আর ৫০ হাজার টাকার উপরে যারা টাকা পান তাদের বেতন কমানোর পর যদি ৫০ হাজার টাকার নিচে নেমে যায় তারাও ৫০ হাজার টাকা পাবেন।জুলাই মাস থেকে এ সিদ্ধান্ত কার্যকর হবে বলে ওই অভ্যন্তরীণ মেমোতে বলা হয়েছে। আগামীতে সুদিন আসলে আবার সব ঠিক হবে বলেও কর্মীদের আশ্বস্ত করা হয়েছে। ব্যাংকের স্থায়ী ও চুক্তিভিত্তিক সবার জন্যই এ নিয়ম কার্যকর হবে বলে জানানো হয়েছে। এর আগে দ্য সিটি ব্যাংক এবি ব্যাংক এক্সিম ব্যাংক ও আল আরাফাহ ইসলামী ব্যাংকের বেতন কমানোর সিদ্ধান্ত নিয়েছে ওইসব ব্যাংকের পরিচালনা পর্ষদ।ইত্তেফাকআরএ