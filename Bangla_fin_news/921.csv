Serial,Title,Date,Author,News
921,আনোয়ার হোসেন স্মরণে সিটি ব্যাংকের শোক ও স্মরণ সভা,2021-09-15,ইত্তেফাক অনলাইন ডেস্ক,সিটি ব্যাংকের সাবেক চেয়ারম্যান এবং আনোয়ার গ্রুপ অব ইন্ডাস্ট্রিজের প্রতিষ্ঠাতা ও চেয়ারম্যান সাবেক সংসদ সদস্য আলহাজ্ব আনোয়ার হোসেনের স্মরণে শোক ও স্মরণ সভা অনুষ্ঠিত হয়েছে। রোববার ১৩ সেপ্টেম্বর সিটি ব্যাংকের প্রধান কার্যালয়ে এই শোক ও স্মরণ সভা অনুষ্ঠিত হয়।স্মরণ সভায় ব্যাংক চেয়ারম্যান আজিজ আল কায়সার বলেন আনোয়ার হোসেনের দৃষ্টি শুধু ব্যবসায় বৃদ্ধিতে ছিল না। তিনি নজর রাখতেন সমাজের অনগ্রসর মানুষের প্রতি। তিনি একই সঙ্গে ছিলেন দয়ালু দেশপ্রেমিক আদর্শ সন্তান ও একজন আদর্শ পিতা।স্মৃতিচারণ শেষে মরহুমের আত্মার শান্তি কামনায় দোয়া ও মোনাজাত পরিচালনা করেন সিটি ব্যাংকের শরীয়াহ সুপারভাইজারি কমিটির চেয়ারম্যান ড মো আনোয়ার হোসাইন মোল্লা।সিটি ব্যাংকের ব্যবস্থাপনা পরিচালক ও সিইও মাসরুর আরেফিনের সঞ্চালনায় শোক সভায় বক্তব্য রাখেন সিটি ব্যাংকের চেয়ারম্যান আজিজ আল কায়সার পরিচালক রাজিবুল হক চৌধুরী মরহুম আনোয়ার হোসেনের বড় পুত্র আনোয়ার গ্রুপ অব ইন্ডাস্ট্রিজের চেয়ারম্যান মানোয়ার হোসেন ছোট পুত্র সিটি ব্যাংকের ভাইস চেয়ারম্যান হোসেন খালেদ দ্বিতীয় পুত্র সিটি ব্যাংকের পরিচালক হোসেন মেহমুদ সিটি ব্যাংকের প্রাক্তন ব্যবস্থাপনা পরিচালক আব্বাসউদ্দীন আহমেদ ও অন্যেরা। শোক সভায় মরহুম আলহাজ্ব আনোয়ার হোসেনের পরিবারের অন্যান্য সদস্য এবং ব্যাংকের নির্বাহীগণ উপস্থিত ছিলেন।সভায় আলোচকবৃন্দ আলহাজ্ব আনোয়ার হোসেনের বিপুল কর্মময় জীবনের নানাদিকে আলোকপাত ও স্মৃতিচারণ করেন এবং বেসরকারী ব্যাংকিং খাতে তাঁর অবদান তুলে ধরেন। এছাড়া আনোয়ার হোসেনের জীবন দর্শন ও কর্মময় জীবন সম্পর্কিত একটি ভিডিও চিত্র সভায় প্রদর্শিত হয়।ইত্তেফাকআরকে