Serial,Title,Date,Author,News
5409,‘বৈদেশিক বাণিজ্য সহজতর করতে প্রয়োজনীয় পদক্ষেপ নিবে সরকার’,2016-01-26,সাতক্ষীরা প্রতিনিধি,প্রধানমন্ত্রীর আন্তর্জাতিক বিষয়ক উপদেষ্টা ড. গওহর রিজভী বলেছেন ব্যবসায়ীরা যাতে সুষ্ঠু ও শান্তিপূর্ণ পরিবেশে ব্যবসা করতে পারে এটাই এ সরকারের লক্ষ্য। ব্যবসাবন্ধব এ সরকার বৈদেশিক বাণিজ্য আরো সহজতর করতে প্রয়োজনীয় পদক্ষেপ নিবে।  মঙ্গলবার সকাল আটটায় সাতক্ষীরার ভোমরা স্থলবন্দর কর্তৃপক্ষের আয়োজনে অনুষ্ঠিত এক মতবিনিময় সভায় প্রধান অতিথির বক্তব্যে তিনি এসব কথা বলেন।  এ সময় জেলা চেম্বার অব কমার্সের সভাপতি নাসিম ফারুক খান মিঠু ভোমরা সিএন্ডএফ অ্যাসোসিয়েশনের সভাপতি কাজী নওশাদ দেলোয়ার রাজু সাধারণ সম্পাদক মোস্তাফিজুর রহমান নাসিম ভোমরা শুল্ক স্টেশনের সহকারী কমিশনার শরিফ আল আমিন ভোমরা স্থল বন্দর কর্তৃপক্ষের সহকারী পরিচালক পার্থ ঘোষ প্রমুখ উপস্থিত ছিলেন।  সভায় বন্দর কর্তৃপক্ষ কাস্টমস্ সিএন্ডএফ ও চেম্বার অব কমার্সের নেতারা জানান বন্দর এলাকায় বিজিবির অযাচিত অবস্থান ও একাধিক জায়গায় তল্লাশিতে কালক্ষেপনের কারণে আমদানিরফতানি কমে গেছে। আগে চার শ থেকে সাড়ে চার শ আমদানি পণ্যবাহী ট্রাক বন্দরে প্রবেশ করতো। বর্তমানে তা কমে দেড় শ থেকে দুই শ নেমে এসেছে। এ সময় নির্ভরযোগ্য তথ্যের ভিত্তিতে তল্লাশি চালানোর অনুরোধ জানিয়েছেন নেতারা।  সভা শেষে প্রধানমন্ত্রীর আন্তর্জাতিক বিষয়ক উপদেষ্টা ড. গওহর রিজভী বন্দর এলাকা পরিদর্শন করেন।