Serial,Title,Date,Author,News
7060,ভিয়েনায় ইউনিডোর সম্মেলন মঙ্গলবার,2014-11-03,ইত্তেফাক রিপোর্ট,জাতিসংঘ শিল্প উন্নয়ন সংস্থ ইউনিডো আয়োজিত টেকসই শিল্পায়নের জন্য বিনিয়োগ বৃদ্ধিতে অংশীদারিত্ব শীর্ষক দ্বিতীয় আন্তর্জাতিক সম্মেলন মঙ্গলবার অস্ট্রিয়ার রাজধানী ভিয়েনায় শুরু হচ্ছে। আন্তর্জাতিক এ সম্মেলন থেকে শিল্পখাতে টেকসই উন্নয়ন ও বিনিয়োগ প্রবৃদ্ধির ক্ষেত্রে ইউনিডোর সদস্য দেশগুলোর সাম্প্রতিক গৃহিত উদ্যোগ সম্পর্কে ধারণা পাওয়া যাবে। এর মাধ্যমে বাংলাদেশে টেকসই শিল্পায়নের জন্য বিদেশি বিনিয়োগ কিংবা যৌথ অংশীদারিত্বে বিনিয়োগের কার্যকর নীতি ও কর্মসূচি প্রণয়ন সহজ হবে বলে আশা করা হচ্ছে। এ সম্মেলনে বাংলাদেশের প্রতিনিধি হিসেবে যোগ দিচ্ছেন শিল্পমন্ত্রী আমির হোসেন আমু। বাংলাদেশ ছাড়াও জাতিসংঘের সদস্যভূক্ত দেশগুলো এতে অংশ নেবে। সম্মেলনে বাংলাদেশে বিদেশি বিনিয়োগ আকৃষ্ট করতে সরকারের বিভিন্ন প্রণোদনা বিনিয়োগবান্ধব নীতি ও বাংলাদেশে বিনিয়োগের বিদ্যমান সম্ভাবনা তুলে ধরা হবে। উল্লেখ্য শিল্প উন্নয়নের মাধ্যমে দারিদ্র্য দূরীকরণের লক্ষ্যে একটি বিশেষায়িত সংস্থা হিসেবে ইউনিডো কাজ করছে। গত ডিসেম্বরে পেরুর রাজধানী লিমায় ইউনিডোর সাধারণ সভায় সদস্য দেশগুলোর টেকসই শিল্পোন্নয়ন শীর্ষক কর্মসূচি গ্রহণ করা হয়। কর্মসূচির আওতায় চলতি বছর ২৩ ও ২৪ জুন ভিয়েনায় অনুষ্ঠিত প্রথম সম্মেলনে এ সংক্রান্ত নীতিকৌশল প্রণয়ন করা হয়। এ নীতিকৌশলের বাস্তবায়নে সদস্য রাষ্ট্রগুলোর মধ্যে দ্বিপাক্ষিক ও বহুপাকি সহায়তার ক্ষেত্র নির্ধারণের জন্য দ্বিতীয় আন্তর্জাতিক সম্মেলনের আয়োজন করা হয়েছে।