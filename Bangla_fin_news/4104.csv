Serial,Title,Date,Author,News
4104,কার্ডে ঈদ কেনাকাটায় নানা অফার,2017-06-20,রেজাউল হক কৌশিক,ঈদ মানেই কেনাকাটার ধুম। আর এ সময়ে ব্যবসায়িদেরও বিক্রি ব্যাপক বেড়ে যায়। এসব কেনাকাটা বা লেনদেনে বাংলাদেশে নগদ অর্থের পরিবর্তে কার্ডের ব্যবহার দিন দিন বাড়ছে। মাস্টারকার্ড ও ভিসাকার্ডসহ বিভিন্ন ধরণের কার্ডে কেনাকাটায় উত্সাহিত করতে বিশেষ অফারের ব্যবস্থা করা হয়েছে। ইফতার থেকে শুরু করে ঈদের পোশাক কেনাকাটায় এসব এসব সুবিধা পাওয়া যাচ্ছে। ব্র্যান্ড ও পণ্যভেদে থাকছে বিভিন্ন পরিমাণে মূল্যছাড়। এছাড়া কার্ডের মত মোবাইল ব্যাংকিংয়েও ক্যাশব্যাক অফার রয়েছে। নগদ টাকার বিকল্প হিসাবে গ্রাহকরা প্রতিটি লেনদেন ১০ থেকে ৫০ শতাংশ পর্যন্ত ছাড় কিংবা ক্যাশব্যাক পাচ্ছেন।  ঈদ বাজারে নগদ টাকা নিয়ে ঘোরাঘুরি করা ঝুঁকিপূর্ণ। ফলে ব্যাংকের ক্রেডিট বা ডেবিট কার্ড থাকলে এ ঝুঁকি এড়ানো যায়। আর এখন প্রায় সকল দোকানেই কার্ডের মাধ্যমে কেনাকাটার বিল পরিশোধ করা যায়। আর এর সঙ্গে ঈদের কেনাকাটা কার্ডে করলে মিলছে নানান অফার। আবার অর্থ ফেরত পাওয়ার ব্যবস্থা রয়েছে মোবাইল ব্যাংকিংয়ে। এ ছাড়া ঈদে ঘরে ফেরা ও বিদেশ ভ্রমণের ক্ষেত্রে আকাশপথে বিমান ভাড়ায়ও ছাড়ের ব্যবস্থা রয়েছে।  মাস্টারকার্ড মাস্টারকার্ডের লোগো সম্বলিত ডেবিট ও ক্রেডিট কার্ড ব্যবহারকারীরা ৩৬ শতাংশ পর্যন্ত ডিসকাউন্ট পাচ্ছেন। এছাড়া ৭টি ব্র্যান্ডের ক্ষেত্রে ১০ শতাংশ ছাড় দুটি ব্র্যান্ডে ১২ শতাংশ ছাড় আটটি ব্র্যান্ডে ১৫ শতাংশ এবং আহাং এ ২৫ শতাংশ ছাড় পাওয়া যাচ্ছে। আর গিতাঞ্জলী জুয়েলার্সে ৩৬ শতাংশ ছাড় পাওয়া যাচ্ছে। অফার চলবে পুরো রমজান মাস জুড়ে। এছাড়া সাতটি ইকমার্স প্রতিষ্ঠানের পণ্য কেনায় বিশেষ মূল্যছাড় পাচ্ছেন। ইকমার্স প্রতিষ্ঠান আজকের ডিল বাগডুম দারাজ এসো কিকশা পিকাবু ও প্রিয়শপ ছাড় দিচ্ছে।  ভিসাকার্ড ভিসা লোগো সম্বলিত বিভিন্ন ব্যাংকের কার্ডে ১৫ শতাংশ পর্যন্ত ছাড় ঘোষণা করেছে। নির্দিষ্ট ব্র্যান্ডের রেস্টুরেন্ট ফ্যাশন হাউস ও বিমান টিকিট কেনায় এ ছাড় দেওয়া হচ্ছে। ভিসা এবং এসএসএল কমার্জ নিয়ে এসেছে অনলাইন অফার। এ ঈদে ভিসা কার্ড দিয়ে অনলাইনে কেনাকাটা করে এসএসএল কমার্জের গেটওয়ে ব্যবহার করে পেমেন্ট করলেই রিজেন্ট এয়ারওয়েইজ বেইস ফেয়ারে দিচ্ছে ১০ শতাংশ ডিসকাউন্ট  ইউএস বাংল বেইস ফেয়ারে দিচ্ছে ৭ শতাংশ ফ্লাইট এক্সপার্ট পুরো ফেয়ারে দিচ্ছে ৫ ডিস্কাউন্ট কিকশা দিচ্ছে ২০ শতাংশ ডিসকাউন্ট এবং স্টার সিনেপ্লেক্স দিচ্ছে ২টি টিকেটের সাথে ১টি ফ্রি সাথে স্টার লাউঞ্জে ১টি ইফতারে আরেকটি ফ্রি। ঘরের আসবাবপত্র কেনার ক্ষেত্রে এ ব্র্যান্ডের কার্ডধারীরা দীর্ঘ মেয়াদে কিস্তিতে পণ্যমূল্য পরিশোধের সুযোগ পাচ্ছেন।  প্রাইম ব্যাংক  তাদের ক্রেডিট কার্ডের গ্রাহকদের জন্য কেনাকাটায় ১০ শতাংশ ক্যাশব্যাক সুবিধা দিচ্ছে। এ ছাড়া সর্বোচ্চ কেনাকাটা করা তিন গ্রাহককে ঢাকাসিঙ্গাপুর ঢাকামালয়েশিয়া ও ঢাকাব্যাংকক পথে আসাযাওয়ার বিমান টিকিটের ঘোষণা দিয়েছে।  ইউনাইটেড কমার্শিয়াল ব্যাংক ব্যাংকটির গ্রাহকদের বাড়ি ফেরার আনন্দ বাড়াতে বাস ও রেলের অনলাইন টিকিট কেনার সময় ৫ শতাংশ ক্যাশ ব্যাক দিচ্ছে। এ ছাড়া আড়ং থেকে কেনাকাটায় কার্ড বিল পরিশোধ করলে মিলছে ১০ শতাংশ ছাড়। আগোরা স্বপ্ন মীনাবাজার ইউনিমার্ট প্রিন্সবাজার খুলসি মার্টে কেনাকাটায়ও রয়েছে ১০ শতাংশ ক্যাশব্যাক।  এছাড়া ব্র্যাক ব্যাংকের কার্ডে রাজধানী সিলেট ও চট্টগ্রামের ১৫টি তারকা হোটেলে ইফতার কেনাকাটার ক্ষেত্রে বিশেষ অফার দেওয়া হচ্ছে। ইস্টার্ন ব্যাংকের কার্ডে দেশের ৩৬টি শোরুম থেকে কেনাকাটায় ১০ থেকে ৩৫ শতাংশ পর্যন্ত ছাড় পাচ্ছেন গ্রাহকরা। দ্য সিটি ব্যাংকও তাদের কার্ডধারী গ্রাহকদের নির্ধারিত বিভিন্ন শোরুম থেকে ঈদ কেনাকাটায় ৫০ শতাংশ পর্যন্ত ছাড়ের ব্যবস্থা করেছে। ইসলামী ব্যাংক তাদের ভিসা ডেবিট ও খিদমাহ ক্রেডিট কার্ড দিয়ে কেনাকাটায় ক্যাশব্যাকসহ বিভিন্ন উপহার দিচ্ছে। এর বাইরে অন্য ব্যাংকগুলোর কার্ডেও ঈদ এবং রমজানে বিভিন্ন ধরনের ছাড় ও উপহারের ব্যবস্থা রয়েছে।  লংকা বাংলার ভিসা ও মাস্টার কার্ডধারীরা পাচ্ছেন আকর্ষনীয় অফার। পোশাকের বিভিন্ন ব্র্যান্ডে ১০ শতাংশ ১২ শতাংশ এবং ১৫ শতাংশ ছাড় পাওয়া যাচ্ছে।  মোবাইল ব্যাংকিয়ে পেমেন্টে মিলছে ২০ ভাগ পর্যন্ত ক্যাশব্যাংক  দেশের শীর্ষস্থানীয় মোবাইল ফিনান্সিয়াল সার্ভিস প্রদানকারী প্রতিষ্ঠান বিকাশের গ্রাহকরা রমজান মাসে ইকমার্স সাইট সহ দেশের ৫৯টি নামী ব্র্যান্ড ও সুপার স্টোরের এক হাজার ১৩২টি আউটলেটে কেনাকাটার মূল্য বিকাশ দিয়ে পরিশোধে সর্বোচ্চ ২০ শতাংশ পর্যন্ত ক্যাশব্যাক পাচ্ছেন। আর রকেট অ্যাকাউন্টে বিদেশ থেকে রেমিট্যান্স আনলে পাওয়া যাচ্ছে দুই শতাংশ বোনাস। এছাড়া দেশব্যাপী ১০ হাজারের বেশি অধিক দোকানে কেনাকাটার পেমেন্ট রকেট করলে ২০ শতাংশ ক্যাশব্যাক পাওয়া যাচ্ছে।  অনলাইনে কেনাকাটাও মিলছে নানা ছাড়  এদিকে শহরের যানজট আর ব্যস্ততার কারণে যারা শপিংমলে যেতে পারছেন না তারা অনলাইন থেকে প্রয়োজনীয় কেনাকাটা সারছেন। আর অনলাইনে কেনাকাটায় উত্সাহ দিতে অনলাইন প্রতিষ্ঠানগুলো ছাড় দিচ্ছে। ইকমার্স প্রতিষ্ঠান আজকের ডিলে ৫০ শতাংশ পর্যন্ত ক্যাশব্যাক প্রিয়শপ ডটকমে বিকাশে পেমেন্টে ২০ শতাংশ ক্যাশ ব্যাক এক্সিমকার্ড ও মাস্টারকার্ডে ১০ শতাংশ এবং ইবিএলকার্ডে ৫ শতাংশ ছাড় বাগডুম ডটকমে পাওয়া যাচ্ছে ৫০০ থেকে ৫ হাজার টাকার ঈদ কুপন।  বাংলাদেশ ব্যাংকের তথ্যমতে দেশের ব্যাংকগুলোর মোট কার্ডের সংখ্যা প্রায় এক কোটি ১৪ লাখ। এর মধ্যে ডেবিট কার্ড রয়েছে ১ কোটি ৩ লাখের মতো। ক্রেডিট কার্ড রয়েছে ৯ লাখের কিছু বেশি। বাকি প্রায় ২ লাখ হলো প্রিপেইড কার্ড। সক্রিয় মোবাইল ব্যাংকিং অ্যাকাউন্ট রয়েছে ২ কোটি ৫৫ লাখ।  ইত্তেফাককেকে