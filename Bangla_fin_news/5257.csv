Serial,Title,Date,Author,News
5257,বিমা জগতে নৈতিকতার অভাব রয়েছে  অর্থমন্ত্রী,2016-03-23,অনলাইন ডেস্ক,বিমা জগতে নৈতিকতার অভাব রয়েছে বলে মন্তব্য করেছেন অর্থমন্ত্রী আবুল মাল আবদুল মুহিত। বুধবার রাজধানীর বঙ্গবন্ধু আন্তর্জাতিক সম্মেলন কেন্দ্রে আয়োজিত বিমা মেলা ২০১৬র উদ্বোধনী অনুষ্ঠানে প্রধান অতিথির বক্তব্যে তিনি এ মন্তব্য করেন।  নিরাপদ ভবিষ্যতের জন্য বিমা স্লোগানে প্রথমবারের মতো তিন দিনব্যাপী বিমা মেলার আয়োজন করেছে বিমা উন্নয়ন ও নিয়ন্ত্রণ কর্তৃপক্ষ আইডিআরএ। অর্থমন্ত্রী বলেন বিমা জগতে নৈতিকতার অভাব রয়েছে। বেশিরভাগ সময়েই মানুষ ইন্স্যুরেন্স করেন কিন্তু ক্ষতিপূরণ পান না। তবে বিমা কর্তৃপক্ষ বেশ ভালোভাবে কাজ করে যাচ্ছে। এ অবস্থায় অতীতের চেয়ে বিমার বিকাশ খুব মন্দ নয়।  তিনি বলেন বিমা কিন্তু ব্যবসাবাণিজ্যের জন্য অপরিহার্য। অনেক ব্যবসাই আছে বিমা করে ব্যবসা পরিচালনা করতে হয়। ইন্স্যুরেন্সের বড় খাত হলো জীবন বিমা। কিন্তু আমাদের কয়েকটি বিমা সম্পর্কে ভালো ধারণা আছে।  আবুল মাল আবদুল মুহিত বলেন আমাদের দেশে শিল্প প্রতিষ্ঠানগুলোর মধ্যে কর্মীর সংখ্যার দিক দিয়ে বিমা প্রতিষ্ঠানের কর্মীরা দ্বিতীয় স্থানে রয়েছেন। তবে বিমা আমাদের দেশে একটু নতুন ব্যবসা বলা যেতে পারে। ইতিহাস ঘেঁটে দেখা গেছে ব্রিটিশ আমলে ব্যক্তিগতভাবে বিমার প্রচলন হয়। এরপর অনেকদিন পর ১৯৩৮ সালে আইন হয়।  সবশেষে বিগত তত্ত্বাবধায়ক সরকারের আমলে বিমা আইন ও বিমা কর্তৃপক্ষ প্রতিষ্ঠান প্রতিষ্ঠার জন্য কাজ করা হয়। ফলে বিমা খাত আমাদের দেশে অনেকটা অনিয়ন্ত্রিত খাত হিসেবেই গড়ে ওঠছে। বিশেষ অতিথির বক্তব্যে অর্থ ও পরিকল্পনা প্রতিমন্ত্রী এম এ মান্নান গ্রামগঞ্জে বিমা খাতের প্রতি যে মিশ্র ধারণা আছে তা সংস্কার ও বিমা প্রতিনিধিদের ভালোভাবে বীমার বিষয়কে তুলে ধরার আহ্বান জানান।