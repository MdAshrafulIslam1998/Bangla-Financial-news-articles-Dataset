Serial,Title,Date,Author,News
1544,টাকা দিবস,2021-03-04,এ টি এম আনোয়ারুল কাদির,বাংলাদেশের ইতিহাসে আজ একটি বিশেষ গুরুত্বপূর্ণ দিন। ১৯৭২ সালের এই দিনে অর্থাৎ ৪ মার্চ স্বাধীন বাংলাদেশের প্রথম দুটি ব্যাংক নোট প্রকাশিত হয় যার মূল্যমান ছিল ১ ও ১০০ টাকা। এর আগে এদেশে পাকিস্তানের ব্যাংক নোট প্রচলিত ছিল এবং মুদ্রার নাম ছিল রুপি। স্বাধীন বাংলাদেশের মুদ্রার নাম রাখা হয় টাকা।৪ মার্চ ১৯৭২ তারিখে প্রকাশিত দুটি ব্যাংকনোট ভারতের নাসিক প্রিন্টার্স থেকে ছাপানো হয়। ১ টাকার নকশায় বাংলাদেশের মানচিত্রের ছবি ও গণপ্রজাতন্ত্রী বাংলাদেশ লেখা এবং অর্থ সচিব কে এ জামান স্বাক্ষরিত। অন্যদিকে ১০০ টাকার নকশায় বাংলাদেশের মানচিত্র ও জাতির পিতা বঙ্গবন্ধু শেখ মুজিবুর রহমানের ছবি এবং বাংলাদেশ ব্যাংক উল্লেখ করা হয়। ১০০ টাকার ব্যাংকনোটটি তত্কালীন বাংলাদেশ ব্যাংক গভর্নর এ. এন. হামিদ উল্ল্যাহ স্বাক্ষরিত।  এ বছর স্বাধীনতার সুবর্ণ জয়ন্তী উদযাপিত হতে যাচ্ছে। স্বাধীনতার ৫০ বছরে আজকের এই বিশেষ দিনটি কেউ বিশেষভাবে উদযাপন করেনি। আর তাই বাংলাদেশের প্রথম ও একমাত্র ব্যাংকনোট এবং মুদ্রা বিষয়ক তথ্য ও গবেষণাধর্মী ত্রৈমাসিক মুখপাত্র কালেক্টারএর পক্ষ থেকে দিনটিকে টাকা দিবস হিসেবে উদযাপনের সিদ্ধান্ত নেওয়া হয়েছে। এবং আজ প্রথমবারের মতো উদযাপিত হচ্ছে। এ উপলক্ষ্যে কালেক্টার ৪ ও ৫ মার্চ ঢাকায় বাংলাদেশের মুদ্রা ও ব্যাংকনোট সংগ্রাহকদের নিয়ে বর্ণাঢ্য সমাবেশের আয়োজন করেছে। টাকা দিবসএর যাত্রা শুভ হোক।ইত্তেফাকইউবি