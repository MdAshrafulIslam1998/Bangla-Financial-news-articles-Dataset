Serial,Title,Date,Author,News
7503,চরম দারিদ্র্য নির্মূলে রাজনৈতিক প্রতিশ্রুতি দরকার,2014-05-31,ইত্তেফাক রিপোর্ট,চরম দারিদ্র্য দূরীকরণের জন্য সম্পদের অভাব কোন বিষয় নয়। এজন্য সঠিক নীতি দরকার। তবে বন্টন ও এর অর্থ যাদের পাবার দরকার তাদের কাছে পৌঁছানোটা সহজ কাজ নয়। তার জন্য দরকার রাজনৈতিক প্রতিশ্রুতি। তাহলেই ২০২১ সালের মধ্যে অতিদরিদ্র্য দূরীকরণ সম্ভব। গতকাল রাজধানীতে আয়োজিত এক আলোচনা অনুষ্ঠানে অর্থনীতিবীদ ড. ওয়াহিদউদ্দিন মাহমুদ এসব কথা বলেন। সিঁড়ি মানুষের জন্য এবং ওয়ার্ল্ড ফুড প্রোগ্রাম যৌথভাবে অতিদারিদ্র্য বিষয়ে সচেতনতা সৃষ্টির জন্য মেলা ও আলোচনা অনুষ্ঠানের আয়োজন করে।উদ্বোধনী অনুষ্ঠানে প্রধান অতিথির বক্তব্যে এলজিআরডি প্রতিমন্ত্রী মশিউর রহমান রাঙ্গা বলেন ২০২১ সালের মধ্যে দারিদ্র্যবিমোচনের লক্ষ্যকে বাস্তবে পরিণত করতে আমাদের সবাইকে নিজ নিজ কাজ করতে হবে। দরিদ্রদের দক্ষতা বাড়ানোর মাধ্যমে অবশ্যই ক্ষমতায়ন করতে হবে এবং তাদেরকে অবশ্যই মূলধারার অর্থনীতির সঙ্গে যুক্ত করতে হবে।বাংলাদেশ ব্যাংকের গভর্নর ড. আতিউর রহমান বলেন দারিদ্র্যবিমোচনের জন্য আমাদের যথেষ্ট উপকরণ রয়েছে। দেশের সকল মানুষকে ব্যাংকিং সিস্টেমের সঙ্গে যুক্ত করতে আমরা বদ্ধপরিকর। ২০২১ সালের মধ্যে অতিদরিদ্রসহ দেশের সকল লোক আর্থিক সেবার অন্তর্ভুক্ত হবে। ১০ টাকার ব্যাংক অ্যাকাউন্টের মাধ্যমে আমরা ব্যাংকগুলোকে উত্সাহিত করছি যাতে অতিদরিদ্ররা এ সেবার অন্তর্ভুক্ত হতে পারে।রাজধানীর বসুন্ধরা কনভেনশন সেন্টার২ এ মেলায় সরকার দাতাসংস্থা এনজিও প্রাইভেট সেক্টর ও দরিদ্র জনগোষ্ঠীর প্রতিনিধিরা উপস্থিত ছিলেন। মেলায় ১০০টি স্টল ছিল। অতিদারিদ্র্য দূরীকরণে ম্যানুফেস্টোর লক্ষ্য ও বাস্তবতা বিষয়ে আলোচনায় মডারেট করেন মানুষের জন্য ফাউন্ডেশনের নির্বাহী পরিচালক শাহীন আনাম। এতে প্যানেলিস্ট হিসেবে উপস্থিত ছিলেন বাংলাদেশ উন্নয়ন গবেষণা প্রতিষ্ঠানের গবেষণা পরিচালক বিনায়ক সেন ব্র্যাকের নির্বাহী পরিচালক মুস্তাক চৌধুরী আইসিডিডিআরবি এর উপনির্বাহী পরিচালক ড. আব্বাস ভুঁইয়া গণস্বাক্ষরতা অভিযানের নির্বাহী পরিচালক রাশেদা কে চৌধুরী ওয়ার্ল্ড ফুড প্রোগ্রামের প্রতিনিধি ক্রিস্টিনা র্যাডার ডিএফআইডির আবাসিক প্রতিনিধি সারাহ কুক সিআরআইয়ের পরিচালক শামস সাব্বির এবং এপেক্স ফুটওয়্যারের নির্বাহী পরিচালক মমিনুল আহসান।