Serial,Title,Date,Author,News
7019,ঠাকুরগাঁও চিনিকলে অর্ধশত কোটি টাকার চিনি অবিক্রিত,2014-11-18,ঠাকুরগাঁও প্রতিনিধি,দেশে চিনির চাহিদা বাড়লেও ঠাকুরগাঁওয়ে চিনিকলে এখনো অর্ধশত কোটি টাকার বেশি চিনি অবিক্রিত রয়েছে। গত তিন মৌসুমের সাড়ে ১২ হাজার মেট্রিক টন চিনি গুদামে পড়ে আছে। চিনিকলে কেজি প্রতি ৪০ টাকা আর খোলাবাজারে ৩৮ টাকা কেজি দরে চিনি বিক্রি হওয়ায় তালিকাভুক্ত ডিলাররা মিল থেকে চিনি উত্তোলন করছেন না। একদিকে মিল থেকে সরাসরি খোলাবাজারে চিনি বিক্রির অনুমতি না থাকা অন্যদিকে অনুমতি থাকার পরও লোকসানের ভয়ে ডিলাররা চিনি তুলছেন না। ফলে লালচে রংয়ের এ চিনি উন্নত হলেও গুদামেই পড়ে থাকছে। ঠাকুরগাঁও চিনিকল ঠাচিক কর্তৃপক্ষ জানায় গুদাম ভর্তি এসব চিনি ইতিমধ্যে রং নষ্ট হয়ে গলতে শুরু করেছে। টাকার অভাবে শ্রমিককর্মচারীদের বেতন ও অন্যান্য পাওনাদি দিতেও তারা হিমসিম খাচ্ছে। মিলের মেরামত কাজ ব্যাহত হচ্ছে। ফলে আগামী ২০১৪ ১৫ মাড়াই মৌসুমে নির্দিষ্ট সময়ে চিনিকল চালু করাও অসম্ভব হয়ে পড়বে। ব্যবসায়ীরা জানান খোলা বাজারে ভালো মানের সাদা চিনি এখন বিক্রি হচ্ছে ৪০ থেকে ৪১ টাকা কেজি দরে। তাই বেসরকারি মিল মালিকদের কাছ থেকে চিনি বাজারজাত করে তারা ব্যবসা চালিয়ে যাচ্ছেন। চিনিকলের মিলরেট ৪০ টাকা সেই সাথে ভ্যাটট্যাক্স পরিবহন খরচ দিয়ে কেজি প্রতি চিনির দাম পড়ছে ৫৪ টাকা। ফলে কেজি প্রতি ৫ টাকা লোকসান দেয়ার ভয়ে মিলের চিনি তুলছেন না ডিলাররা। ঠাকুরগাঁও চিনিকলের তালিকাভুক্ত ডিলার শাহাজাহান খান জানান সরকারের খামখেয়ালিপনায় চিনিশিল্প ধ্বংসের পথে। সরকারি মিলগুলোতে চিনি পড়ে থাকলেও ভ্রান্তনীতির কারণে তা উত্তোলন ও বিক্রি করা যাচ্ছে না। খোলা বাজারের চিনি ঝরঝরে ও পরিষ্কার। ক্রেতারা ঐ চিনি কিনতে বেশি আগ্রহী। ফলে ডিলার হওয়া সত্ত্বেও চিনিকলের ভারি ও ভেজা চিনি উত্তোলন করা হয়নি। এদিকে চিনি বিক্রি না হওয়ায় ঠাকুরগাঁও চিনিকলের শ্রমিককর্মচারীরা অসন্তোষ প্রকাশ করছে। এবার গ্রাচ্যুইটির টাকার পরিবর্তে দেয়া হয়েছে চিনি। কিন্তু ঐ চিনি বাজারে বিক্রি করতে না পারায় শ্রমিক কর্মচারীরা বিপাকে পড়েছেন। ঠাচিক শ্রমিক কর্মচারী ইউনিয়নের সাধারণ সম্পাদক আব্দুল কুদ্দস জানান চিনিকলে কয়েকটি গুদাম ভর্তি চিনি পড়ে রয়েছে। অথচ গত রমজানে সারাদেশে খোলাবাজারে চিনির ব্যাপক চাহিদা ছিল। কিন্তু দাম বেশি হওয়ায় এই চিনি বিক্রি হয়নি। ঠাকুরগাঁও চিনিকলের ব্যবস্থাপনা পরিচালক আব্দুল আজিজ জানান প্রাইভেট রিফাইনারিরা কম দামে বাজারে চিনি বিক্রি করতে পারছে। দেশের চিনি শিল্পের সাথে সঙ্গতি রেখে সরকারি চিনিকলের ভ্যাট ট্যাক্স শুল্কায়ন হওয়া উচিত। তাহলে চিনির অসম বাজার ব্যবস্থা থাকবে না।