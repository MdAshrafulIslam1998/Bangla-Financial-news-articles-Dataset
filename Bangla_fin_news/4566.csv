Serial,Title,Date,Author,News
4566,শপিংমলের সর্বোচ্চ ভ্যাট প্রদানকারীদের সম্মাননা দেবে এনবিআর,2016-12-15,অনলাইন ডেস্ক,ঢাকা ও চট্টগ্রামের বড় শপিংমলের সর্বোচ্চ ভ্যাট প্রদানকারী একশ ব্যবসায়ীকে সম্মাননা দেবে জাতীয় রাজস্ব বোর্ড এনবিআর।  বৃহস্পতিবার এনবিআর চেয়ারম্যান মো. নজিবুর রহমান বলেন ভ্যাট সচেতনতা বাড়ানো ও ভ্যাট প্রদানকারীদের উৎসাহ দিতে ব্যবসায়ীদের দোকান মালিক সম্মাননা দেয়ার উদ্যোগ নেয়া হয়েছে। ঢাকা ও চট্টগ্রামের প্রত্যেক বড় শপিংমলের সর্বোচ্চ ভ্যাট প্রদানকারী একশ ব্যবসায়ীকে সম্মাননা দেয়া হবে।  তিনি জানান প্রত্যেক ভ্যাট কমিশনার অফিসকে বড় শপিংমলগুলোর সর্বোচ্চ ভ্যাট আদায়কারীদের তালিকা তৈরির নির্দেশনা দেয়া হবে শিগগিরই। চলতি অর্থবছরেই এসব ব্যবসায়ীকে সম্মাননা দেয়া সম্ভব হবে বলে তিনি আশা প্রকাশ করেন।  সম্মাননা প্রাপ্ত ব্যবসায়ীদের এনবিআরর অনুষ্ঠানে আমন্ত্রণ জানানো হবে।  এনবিআর চেয়ারম্যান বলেন শপিংমলের ব্যবসায়ীরা বড় অংকের ভ্যাট সংগ্রহ করে থাকেন। তাদের সম্মাননা জানাতে পারা আমাদের জন্য যেমন আনন্দের তেমনি সম্মাননা প্রাপ্তরা সামাজিকভাবে আরো মর্যাদাবান হবেন।  তিনি বলেন ব্যবসায়ীরা যে ভ্যাট সংগ্রহ করে তা জনগণ সরকার ও রাষ্ট্রের পবিত্র আমানত। যথা নিয়মে হিসাবরক্ষণ পদ্ধতি আধুনিকায়ন ইসিআর ব্যবহার করে আহরিত আমানত সরকারের কোষাগারে জমা দেয়া ব্যবসায়ীদের রাষ্ট্রীয় দায়িত্ব বলে তিনি মন্তব্য করেন। বাসস।  ইত্তেফাকআরএ