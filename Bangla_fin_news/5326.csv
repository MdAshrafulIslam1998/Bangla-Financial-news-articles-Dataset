Serial,Title,Date,Author,News
5326,বেড়েছে ফার্মের মুরগি পেঁয়াজ ও রসুনের দাম,2016-02-19,ইত্তেফাক রিপোর্ট,রাজধানীর বাজারগুলোতে দাম বেড়েছে ফার্মের মুরগির। গত এক সপ্তাহের ব্যবধানে ব্রয়লার ও লেয়ার মুরগির দাম প্রতি কেজিতে ১০ টাকা পর্যন্ত বেড়েছে। দাম বাড়ার এ তালিকায় রয়েছে পেঁয়াজ ও রসুনও। তবে সবজির দাম স্থিতিশীল রয়েছে।  শুক্রবার রাজধানীর কাওরানবাজার ও নিউমার্কেটসহ কয়েকটি বাজারে খোঁজ নিয়ে নিত্যপ্রয়োজনীয় বিভিন্ন পণ্যের দামের এ চিত্র পাওয়া যায়।  ব্যবসায়ীরা বলেছেন ফার্মের মুরগির বাচ্চার দাম বেড়েছে। এর প্রভাব পড়েছে ব্রয়লার ও লেয়ার মুরগির দামের উপর। শুক্রবার বাজারে প্রতি কেজি ব্রয়লার মুরগি ১৫৫ থেকে ১৬০ টাকা ও লেয়ার মুরগি ১৮০ থেকে ১৯০ টাকা বিক্রি হয়। যা গত সপ্তাহে কেজিতে ১০ টাকা কমে বিক্রি হয়েছে।  কাওরানবাজারের মুরগি ব্যবসায়ী নজরুল বলেন ফার্মের মুরগির বাচ্চার দাম প্রতি পিছে ২০ টাকা বেড়েছে। আগে যে মুরগির বাচ্চার দাম ৩৩ টাকা ছিল। এখন সেই বাচ্চা কিনতে হচ্ছে ৫০ থেকে ৫৫ টাকায়। ফলে ফার্মের মুরগির দাম বেড়েছে।  ফার্মের মুরগির পাশাপাশি ডিমের দামও চড়া। নতুন করে ডিমের দাম না বাড়লেও বাজারে ফার্মের মুরগির ডিম প্রতি হালি ৩৪ থেকে ৩৫ টাকা দেশি মুরগির ডিম হালি ৪৫ টাকা ও হাঁসের ডিমের হালি ৪৬ টাকায় বিক্রি হচ্ছে।  অন্যান্য মাংশের মধ্যে গরুর মাংস প্রতি কেজি ৩৮০ টাকা এবং খাসির মাংস ৫৫০ থেকে ৫৮০ টাকা ও দেশি মুরগি ৩৪০ থেকে ৩৫০ টাকা কেজি দরে বিক্রি হয়।  এদিকে বাজারে দাম বেড়েছে পেঁয়াজ ও রসুনের। বাজারে আমদানিকৃত ও দেশী পেঁয়াজ মানভেদে ২৪ থেকে ৩০ টাকা কেজি দরে বিক্রি হচ্ছে। যা গত সপ্তাহে ছিল ২২ থেকে ২৮ টাকা। এছাড়া দেশী রসুন ১৪০ থেকে ১৬০ টাকা ও আমদানিকৃত রসুন ১৮০ থেকে ১৯০ টাকা কেজি দরে বিক্রি হচ্ছে যা গত সপ্তাহে ছিল যথাক্রমে ১৩০ থেকে ১৪০ টাকা ও ১৭০ থেকে ১৮০ টাকা।  তবে স্থিতিশীল রয়েছে সবজির দাম। বিভিন্ন ধরনের সবজির মধ্যে প্রতি পিস ফুলকপি বাঁধাকপি ২০ থেকে ২৫ টাকা প্রতি কেজি টমেটো ২০ টাকা আলু ১৪ থেকে ১৫ টাকা কাঁচামরিচ ৪০ টাকা শালগম ২০ টাকা বেগুন জাতভেদে ৪০ থেকে ৬০ টাকা শিম ৩০ থেকে ৩৫ টাকা মুলা ২০ টাকা গাজর ২৫ টাকা করলা ৪৫ থেকে ৫০ টাকা পটল ৬০ টাকা পেঁপে ২০ টাকা কেজি দরে বিক্রি হয়।