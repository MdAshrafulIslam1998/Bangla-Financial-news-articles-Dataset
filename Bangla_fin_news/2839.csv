Serial,Title,Date,Author,News
2839,উদ্যোক্তা সৃষ্টিতে উপজেলা পর্যায়ে কারিগরি প্রতিষ্ঠান গড়ে তোলা হচ্ছে সালমান এফ রহমান,2019-07-17,ইত্তেফাক রিপোর্ট,প্রধানমন্ত্রীর বেসরকারি শিল্প ও বিনিয়োগবিষয়ক উপদেষ্টা সালমান এফ রহমান বলেছেন দেশে উদ্যোক্তা সৃষ্টিতে উপজেলা পর্যায়ে কারিগরি প্রতিষ্ঠান গড়ে তোলা হচ্ছে। নতুন উদ্যোক্তা তৈরিতে প্রশিক্ষক বাছাই সম্পন্ন হয়েছে। নতুন এই উদ্যোক্তাদের ৬৪ জেলায় প্রশিক্ষণ দেয়া হবে। উদ্যোক্তাদের স্লোগান হচ্ছে চাকরি চাই না চাকরি দিতে চাই। গতকাল মঙ্গলবার রাজধানীর পল্টনে ইকোনমিক রিপোর্টার্স ফোরাম ইআরফ ও ইন্টারন্যাশনাল ফিন্যান্স করপোরেশনের আইএসসি যৌথ আয়োজনে বাংলাদেশি রপ্তানি পণ্যের বহুমুখীকরণ শীর্ষক কর্মশালায় প্রধান অতিথির বক্তব্যে তিনি এসব কথা বলেন।ইআরএফ সভাপতি সাইফ ইসলাম দিলালের সভাপতিত্বে অনুষ্ঠানে আইএফসির জ্যেষ্ঠ অর্থনীতিবিদ ড. মাশরুর রিয়াজ ও বেসরকারি খাত বিশেষজ্ঞ হোসনা ফেরদৌস এবং ইআরএফ সাধারণ সম্পাদক এস এম রাশিদুল ইসলাম বক্তব্য রাখেন।সালমান এফ রহমান বলেন সহজে ব্যবসা করার সূচকে উন্নতি করতে বিভিন্ন উদ্যোগ নেয়া হচ্ছে। দেশে উদ্যোক্তা সৃষ্টিতে উপজেলা পর্যায়ে কারিগরি প্রতিষ্ঠান গড়ে তোলা হচ্ছে। তিনি বলেন রপ্তানি পণ্যকে বহুমুখী করতে হবে তবে সেটা পোশাককে বাদ দিয়ে নয়। পোশাকে আমার দ্বিতীয় অবস্থানে উঠে এসেছি। আরো উন্নতির সুযোগ আছে। পাশাপাশি অন্য খাতের রপ্তানি বাড়াতে উদ্যোগ নিতে হবে।তিনি বলেন পোশাকের মতো সব রপ্তানি খাত সমান সুযোগ পাবে। অতীতে আমরা সেই সুযোগ দিতাম না। এবার সে সুবিধা পাবে। এ বিষয়ে আমরা সিদ্ধান্ত নিয়েছি। তিনি বলেন শিল্পের এক খাত থেকে যখন আমরা অন্য খাতে যাচ্ছি তখনই আমাদের অভিজ্ঞতার অভাব দেখা দেয়। এক্ষেত্রে আমাদের শ্রমিক সংকট না হলেও ম্যানেজারের সংকট হয়। সেই অভিজ্ঞতার অভাবে আমরা বাইরে থেকে ম্যানেজার আনি। আশা করি ভবিষ্যতে এ সংকট থাকবে না। তিনি জানান আগামী অক্টোবরের শেষ নাগাদ ওয়ার্ল্ড ব্যাংক যখন ইজ অব ডুইং বিজনেসের ব্যাংকিং ঘোষণা করবে আশা করছি বাংলাদেশের র্যাংকিং ডাবল ডিজিটে থাকবে।আরও পড়ুন  ...পরমাণু চুক্তি ব্যর্থ হলে মধ্যপ্রাচ্য অস্তিত্ব সংকটে পড়বে হান্টএ সময় তিনি আগামী চার মাসের মধ্যে সাভারের চামড়া শিল্পনগরীর কেন্দ্রীয় বর্জ্য শোধনাগারের সিইটিপি সমস্যার সমাধান হবে বলে জানান। তিনি বলেন আগামী ২ থেকে ৪ মাসের মধ্যেই সাভারের চামড়া শিল্পনগরীর সিইটিপির সমস্যার সমাধান হয়ে যাবে। রপ্তানি আয় বাড়াতে পোশাক খাতের মতো অন্যান্য খাতকেও একইরকম প্রণোদনা দেবে সরকার। চীনমার্কিন বাণিজ্যযুদ্ধের সুবিধা যাতে বাংলাদেশ নিতে পারে সে বিষয়ে সরকারের পাশাপাশি বেসরকারি খাতকেও এগিয়ে আসার আহ্বান জানান তিনি।ইত্তেফাককেকে