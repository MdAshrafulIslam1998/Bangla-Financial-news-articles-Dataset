Serial,Title,Date,Author,News
5161,রমজান উপলক্ষে ব্যাংকের নতুন সময়সূচি,2016-05-19,অনলাইন ডেস্ক,রমজান মাসে সব ব্যাংক ও আর্থিক প্রতিষ্ঠান সকাল সাড়ে নয়টা থেকে বিকাল চারটা পর্যন্ত প্রতিষ্ঠানগুলো খোলা থাকবে। কেন্দ্রীয় ব্যাংকের অফসাইট সুপারভিশন এবং আর্থিক প্রতিষ্ঠান ও বাজার বিভাগ থেকে বৃহস্পতিবার আলাদা প্রজ্ঞাপন জারি করে রোজার সময় নতুন এই দাফতরিক সময়সূচি জানানো হয়।  এতে বলা হয় সরকারি সিদ্ধান্ত অনুযায়ী কার্যরত ব্যাংক ও অন্যান্য আর্থিক প্রতিষ্ঠান পবিত্র রমজান মাসে সকাল সাড়ে নয়টা থেকে বিকাল চারটা পর্যন্ত খোলা থাকবে। এর মধ্যে বেলা একটা ১৫ মিনিট থেকে একটা ৩০ মিনিট পর্যন্ত জোহরের নামাযের বিরতি থাকবে।  তবে বিরতির সময়ে অভ্যন্তরীণ সমন্বয়ের মাধ্যমে ব্যাংকের লেনদেন অব্যাহত রাখা যাবে বলে প্রজ্ঞাপনে উল্লেখ করা হয়েছে। শাবান মাস শেষে চাঁদ দেখাসাপেক্ষে ৭ জুন রোজা শুরু হতে পারে।