Serial,Title,Date,Author,News
1402,অক্সিজেন সংকট মোকাবিলায় এগিয়ে এসেছে আবুল খায়ের গ্রুপ,2021-04-28,ইত্তেফাক রিপোর্ট,করোনার দ্বিতীয় ঢেউ চলাকালে জীবন রক্ষাকারী অক্সিজেন সংকট মোকাবিলায় এগিয়ে এসেছে আবুল খায়ের গ্রুপ। সরকারি হাসপাতালগুলোতে তরল অক্সিজেন সরবরাহ কার্যক্রম আরও জোরদার করেছে গ্রুপটি।বুধবার এ কার্যক্রমের উদ্বোধনে চট্টগ্রামের একেএস প্লান্টে একটি অনুষ্ঠানের আয়োজন করা হয়। এতে জানানো হয় যে সরকারি হাসপাতালে প্রদত্ত অক্সিজেনের মাধ্যমে অর্জিত সমুদয় অর্থ প্রধানমন্ত্রীর ত্রাণ তহবিলে জমা দেওয়া হবে।২০২০ সালে বাংলাদেশে করোনা ভাইরাসের সংক্রমণ শুরু হলে আবুল খায়ের গ্রুপ তার উৎপাদিত অক্সিজেন সবার জন্য উন্মুক্ত করে দেয়। প্রতিদিন ২৬০ টন উৎপাদন ক্ষমতাসম্পন্ন দেশের বৃহত্তম এ অক্সিজেন প্লান্ট থেকে এ পর্যন্ত ১০ হাজারেরও বেশি ব্যক্তিগত ও হাসপাতালের সিলিন্ডার বিনামূল্যে রিফিল করে দেওয়া হয়েছে। সেই সঙ্গে ২০টি হাসপাতালে বিনামূল্যে সিলিন্ডার প্রদান ও কেন্দ্রীয় অক্সিজেন সরবরাহ ব্যবস্থা স্থাপন করে দেওয়া হয়েছে।  চট্টগ্রামে এ উপলক্ষে আয়োজিত অনুষ্ঠানে উপস্থিত ছিলেন আবুল খায়ের গ্রুপের অক্সিজেন প্লান্টের সিইও মুহামম্দ আবদুল্লাহ জিএম মো. নজরুল ইসলাম ডিজিএম এনপি গৌর এজিএম মো. সামসুদ্দোহা সিনিয়র ম্যানেজার মো. ইমরুল কাদের ভূঁইয়া প্রমুখ।ইত্তেফাকইউবি