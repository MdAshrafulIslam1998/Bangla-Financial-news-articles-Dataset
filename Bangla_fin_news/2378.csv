Serial,Title,Date,Author,News
2378,প্রথম জাতীয় কবুতর প্রদর্শনী অনুষ্ঠিত,2020-03-01,অনলাইন ডেস্ক,দেশের বিভিন্ন জেলার কবুতর খামারিদের নিয়ে অনুষ্ঠিত হলো প্রথম জাতীয় কবুতর প্রদর্শনী ২০২০। শনিবার রাজধানীর ইন্টারন্যাশনাল কনভেনশন সিটি বসুন্ধরাতে আইসিসিবি এ প্রদর্শনী অনুষ্ঠিত হয়। বাংলাদেশ জাতীয় কবুতর এসোসিয়েশনের এনপিএবি আয়োজনে এবং এসিআই এনিমেল হেলথ এর সহযোগিতায় অনুষ্ঠিত এ প্রদর্শনীতে সারাদেশে থেকে প্রায় ৮০০ জন খামারি অংশগ্রহণ করেন।অনুষ্ঠানে প্রধান অতিথি হিসাবে উপস্থিত ছিলেন বাণিজ্যমন্ত্রী টিপু মুনশি। বিশেষ অতিথি ছিলেন এসিআই এগ্রিবিজনেসের এমডি ও সিইও ড. এফ এইচ আনসারী।কবুতর খামারিদের এ প্রদর্শনী থেকে পারস্পরিক পরামর্শের ভিত্তিতে সামনে অগ্রসর হওয়ার এবং কবুতর প্রদর্শনীকে সারাদেশ ব্যাপী ছড়িয়ে দেওয়ার আহ্বান জানান বাণিজ্যমন্ত্রী। এ ব্যাপারে সরকারের পক্ষ থেকে সর্বাত্মক সহায়তার ব্যবস্থা গ্রহণের আশ্বাস দেন তিনি।বিশেষ অতিথির বক্তব্যে ড. এফ এইচ আনসারী বলেন খামারিরা কবুতর পালনে প্রায়শ বিভিন্ন সমস্যার সম্মুখীন হচ্ছেন। এসকল সমস্যার পূর্ণ সমাধান দিচ্ছে এসিআই এনিমেল হেলথ। কবুতর পালনের মাধ্যমে খামারিদের অর্থনৈতিক ভাবে লাভবান হওয়ার সুযোগ আছে বলে মনে করেন তিনি।দিনব্যাপী কবুতর মেলায় বিভিন্ন প্রজাতির প্রায় এক হাজার দেশি ও বিদেশি কবুতর প্রদর্শীত হয়। বিভিন্ন শ্রেণী পেশার মানুষ কবুতর প্রদর্শনী উপভোগ করেন। নগর জীবনের ব্যস্ততার বাইরে এ প্রদর্শীতে এসে অনেকেই উচ্ছ্বাস প্রকাশ করেন।প্রদর্শনীতে বিচারক হিসাবে ইংল্যান্ড ও বাহরাইন থেকে বিচারক অংশগ্রহণ করেন এবং সেরা কবুতরকে পুরস্কারের জন্য মনোনীত করেন।ইত্তেফাকএএম