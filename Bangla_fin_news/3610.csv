Serial,Title,Date,Author,News
3610,‘জিএসপি সুবিধায় বাংলাদেশ দ্বিপাক্ষিক বাণিজ্য চুক্তি করছে’,2018-02-19,অনলাইন ডেস্ক,বাংলাদেশ উন্নয়নশীল দেশে উন্নীত হলে জিএসপি সুবিধা পাবে এজন্য প্রয়োজনীয় প্রস্তুতি গ্রহণ করেছে। যে সকল দেশ জিএসপি বাণিজ্য সুবিধা প্রদান করে না সেদেশের সাথে বাংলাদেশ দ্বিপাক্ষিক বাণিজ্য চুক্তি করছে।  আজ সোমবার সচিবালয়ে বাণিজ্য মন্ত্রনালয়ে ঢাকায় নিযুক্ত জাতিসংঘের আবাসিক সমন্বয়কারী এবং ইউএনডিপির আবাসিক প্রতিনিধি মিয়া সিপ্পোর সঙ্গে মতবিনিময়কালে বাণিজ্যমন্ত্রী তোফায়েল আহমেদ এসব কথা বলেন।  অর্থনীতিসহ সকল ক্ষেত্রে সঠিক পথে দেশ এগিয়ে যাচ্ছে এ কথা উল্লেখ করে বাণিজ্যমন্ত্রী বলেন ২০২১ সালে এর রপ্তানির পরিমাণ দাঁড়াবে ৬০ বিলিয়ন মার্কিন ডলার। ব্যাংকে বৈদেশিক মুদ্রার রিজার্ভ ৩৩ বিলিয়ন মার্কিন ডলারের বেশি রেমিটেন্স আসছে প্রায় ১৫ বিলিয়ন মার্কিন ডলার। ২০২১ সালে স্বাধীনতার ৫০ বছর পূর্তিতে বাংলাদেশ হবে ডিজিটাল মধ্য আয়ের দেশ। ২০৪০ সালে বিশ্বের মধ্যে ২৮তম অর্থনীতি এবং ২০৫০ সালে ২২তম অর্থনীতির দেশে পরিণত হবে।  বাণিজ্যমন্ত্রী বলেন বাংলাদেশ মানবিক কারণে মিয়ানমার থেকে আগত রোহিঙ্গাদের আশ্রয় দিয়েছে এজন্য জাতিসংঘসহ সারাবিশ্ব বাংলাদেশের প্রশংসা করেছে। বিভিন্ন ভাবে সহায়তা প্রদান করছে। বাসস।  ইত্তেফাকএমআই