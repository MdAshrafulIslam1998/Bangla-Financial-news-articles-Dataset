Serial,Title,Date,Author,News
2258,সব ঋণের সুদ দুই মাসের জন্য স্থগিত,2020-05-03,ইত্তেফাক রিপোর্ট,এপ্রিল ও মে এই দুই মাসের সব ঋণের সুদ আদায় না করতে ব্যাংকগুলোকে নির্দেশনা দিয়েছে বাংলাদেশ ব্যাংক। এই সময়ে আরোপযোগ্য সুদ পৃথক ব্লক অ্যাকাউন্টে রাখার নির্দেশ দেওয়া হয়েছে। আজ রবিবার এ বিষয়ে একটি প্রজ্ঞাপন জারি করেছে কেন্দ্রীয় ব্যাংক।প্রজ্ঞাপনে বলা হয়েছে করোনা ভাইরাসের কারণে সৃষ্ট ব্যবসায়িক ক্ষতি পরিস্থিতি বিবেচনা করে সকল প্রকার ঋণের ওপর ১ এপ্রিল থেকে ৩১ মে পর্যন্ত আরোপিত বা আরোপযোগ্য সুদ পৃথক ব্লক অ্যাকাউন্টে রাখতে হবে। ওই ব্লক অ্যাকাউন্টে রাখা সুদের ওপর আবার সুদ আরোপ করা যাবে না। পরবর্তী নির্দেশ না দেওয়া পর্যন্ত ব্লক অ্যাকাউন্টে রাখা সুদ বা মুনাফা গ্রাহকের কাছ থেকে আদায় করা যাবে না। ব্যাংক তা আয় খাতেও দেখাতেও পারবে না। কেউ আয় খাতে নিয়ে গেলে তা আবার রিভার্স করে ব্লক অ্যাকাউন্টে নিয়ে আসতে হবে।উল্লেখ্য সম্প্রতি রাজশাহী বিভাগের জেলাগুলোর সঙ্গে টেলিকনফারেন্সে ঋণের সুদের বিষয়ে ব্যবসায়ীদের দুশ্চিন্তা না করতে বলেন প্রধানমন্ত্রী শেখ হাসিনা। তিনি সুদের বিষয়টি দেখবেন বলে আশ্বস্ত করেন।আরও পড়ুন ... মুক্ত স্বাধীন ও দায়িত্বশীল গণমাধ্যম রাষ্ট্রকে এগিয়ে নেয়বাংলাদেশ ব্যাংকের ওই প্রজ্ঞাপনে আরও বলা হয়েছে নভেল করোনা ভাইরাসের প্রাদুর্ভাবের কারণে বাংলাদেশের সম্ভাব্য অর্থনৈতিক প্রভাব মোকাবেলায় দেশের অর্থনৈতিক কর্মকাণ্ড পুনরুজ্জীবিত ও গতিশীল করতে বিভিন্ন প্যাকেজ ঘোষণা করা হয়েছে। আর্থিক প্রণোদনার এসব প্যাকেজের সুদহার অনেক কম। কোন কোন ক্ষেত্রে ভর্তুকিও দিচ্ছে সরকার।ইত্তেফাককেকে