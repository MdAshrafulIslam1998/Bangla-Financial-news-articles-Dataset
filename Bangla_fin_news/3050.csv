Serial,Title,Date,Author,News
3050,টিএমএসএসকে স্বাস্থ্য মানব উন্নয়ন ও কারিগরি সহায়তা প্রদানে ভুটানের আশ্বাস,2019-04-03,স্টাফ রিপোর্টার বগুড়া,ভুটান সফররত টিএমএসএসর প্রতিষ্ঠাতা নির্বাহী পরিচালক অধ্যাপিকা ড. হোসনে আরা বেগম ভুটানের প্রধানমন্ত্রী ডা. লটেই সেরিং এর সঙ্গে গত মঙ্গলবার বৈঠক করেছেন।টিএমএসএস এর বগুড়ার প্রধান কার্যালয়ের জনসংযোগ বিভাগ থেকে পাঠানো এক সংবাদ বিজ্ঞপ্তিতে জানানো হয়েছে ভুটান প্রধানমন্ত্রীর কার্যালয়ে ঘণ্টা ব্যাপী আলোচনায় ভুটানের সরকারি ও গুরুত্বপূর্ণ বেসরকারী প্রতিষ্ঠান গুলোর সঙ্গে টিএমএসএস এর বিভিন্ন বিভাগের সুদৃঢ় সম্পর্ক ও সহযোগিতা প্রতিষ্ঠার জন্য ভুটান সরকার কি ধরনের সহযোগিতা প্রদান করতে পারে সে বিষয়ে বিস্তারিত আলোচনা হয়েছে।এ সময় টিএমএসএসর উপনির্বাহী পরিচালক ডা. মো. মতিউর রহমান উপদেষ্টা ফারুখ ফয়সাল পরিচালক চিকিৎসা শিক্ষা অধ্যাপক ডা. অনুপ রহমান চৌধুরী উপস্থিত ছিলেন। ভুটানের প্রধানমন্ত্রীর নিকট স্বাস্থ্য মানব উন্নয়ন ও কারিগরি সহায়তা প্রদানের কর্মসূচি উপস্থাপন করা হলে ভুটান সরকারের পক্ষে তিনি সব ধরনের সহায়তা প্রদানের আশ্বাস দেন।প্রধানমন্ত্রী ভুটান থেকে টিএমএসএস মেডিকেল কলেজে ভুটানের মেধাবী ছাত্রছাত্রীদের উচ্চ শিক্ষার জন্য প্রেরণের ব্যাপারে আগ্রহ প্রকাশ করেন। তিনি বাংলাদেশ থেকে চিকিৎসক ও নার্সদের ভুটানে পাঠানোর বিষয়ে টিএমএসএস কি ভূমিকা রাখতে পারে সেই বিষয়েও আলোচনা করেন। টিএমএসএস ও ভুটানের সঙ্গে সম্পর্ক উন্নয়নে আন্তরিক উদ্যোগ গ্রহণের জন্য টিএমএসএস এর নির্বাহী পরিচালকের কাছে ভুটানের প্রধানমন্ত্রী কৃতজ্ঞতা প্রকাশ করেন।আরো পড়ুন  ...ঝাঁকে ঝাঁকে জাটকা কারেন্ট জালে আটকাআগামী ১২ই এপ্রিল সরকারী সফরে ভুটানের প্রধানমন্ত্রী এবং স্বাস্থ্যমন্ত্রীসহ আরো কয়েক জন গুরুত্বপূর্ণ মন্ত্রী বাংলাদেশে সরকারি সফরে আসছেন। ভুটানের প্রধানমন্ত্রী ডা. লটেই সেরিং টিএমএসএস প্রতিনিধি দলের কাছে তার পরবর্তী বাংলাদেশ সফরে যাওয়ার সময় টিএমএসএস বগুড়া ফাউন্ডেশন অফিস পরিদর্শনের আগ্রহ প্রকাশ করেন।ইত্তেফাকঅনি