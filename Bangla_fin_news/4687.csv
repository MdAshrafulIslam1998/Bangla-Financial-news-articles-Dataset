Serial,Title,Date,Author,News
4687,১৬২ বছরের ইতিহাসে চায়ের সর্বোচ্চ উৎপাদন,2016-11-12,হুমায়ূন রশিদ চৌধুরী সিলেট অফিস,কার্তিকের শেষ পক্ষের বৃষ্টিতে সিলেটের চাবাগানগুলো সজীব হয়ে উঠেছে। গত সপ্তাহে তিনচারদিনের বৃষ্টি ছিল চাবাগানের জন্য বাড়তি পাওনা। বাগান সংশ্লিষ্টরা মনে করছেন এই বৃষ্টি চাবাগানের জন্য বড় আশীর্বাদ। এটি নভেম্বরডিসেম্বরের শেষ উত্পাদনে সহায়ক হবে। তবে বড় সুখবর হচ্ছে চলতি মৌসুমে দেশে চা উত্পাদনে সর্বকালের রেকর্ড ছাড়িয়ে ৮০ মিলিয়ন কেজি উত্পাদনের বিষয়টি প্রায় নিশ্চিত। গত মৌসুমে ৬৭ দশমিক ৩২ মিলিয়ন কেজি চা উত্পাদন করে রেকর্ড সৃষ্টি হয়েছিল। এবার শুধু সেই রেকর্ডই অতিক্রম হচ্ছে তা নয়এবার দেশের চাশিল্পের ১৬২ বছরের ইতিহাসে সর্বোচ্চ উত্পাদন হতে যাচ্ছে।  বাংলাদেশ টি বোর্ডএর অধীন চাবাগান ব্যবস্থাপনা কোষ এর জিএম মো. শাহজাহান আকন্দ ইত্তেফাককে বলেন চলতি চাউত্পাদন মৌসুমে ৩০ অক্টোবর পর্যন্ত ১২ মিলিয়ন কেজি বেশি উত্পন্ন হয়েছে। অর্থাত্ গত বছরের তুলনায় এক কোটি ২০ লাখ কেজি বেশি চাউত্পাদন হয়েছে। এবারের উত্পাদনের সকল রেকর্ড ভঙ্গ সম্পর্কে ঐ কর্মকর্তা বলেন চা অত্যন্ত সংবেদনশীল ফসল। এর জন্য অনুকূল আবহাওয়া ও পরিবেশ অত্যন্ত জরুরি। এবার প্রয়োজনীয় বৃষ্টিপাত সঠিক তাপমাত্রা ছিল। পোকামাকড়ের আক্রমণ ছিল না। বিশেষ করে এবার খরামুক্ত ছিল বাগানগুলো। ফলে এবার দেশে বাম্পার চাউত্পাদন হয়েছে।  তিনি আরো বলেন ৩১ ডিসেম্বর চলতি চাউত্পাদন মৌসুম শেষ। এই সময়ের মধ্যে চাশিল্পে আবহাওয়াজনিত কোনো সমস্যা হবে বলে মনে করছি না। আশা করছি এবার দেশে সর্বকালের সর্বোচ্চ ৮০ মিলিয়ন কেজি চাপাওয়া যাবে। এতে বাগানের শ্রমিকরাও বেশ খুশি। সমনবাগ চাবাগানের শ্রমিক বধুভূমিজ শান্তু নায়েকসহ অনেকেই বললেন বাগান আমাদের মায়ের মত। বাগানই আমাদের সব। বাগান ভালো থাকলে আমরাও ভালো থাকি।  ১৮৫০ সালে প্রতিষ্ঠিত সিলেটের মালনীছড়া চাবাগান। ১৮৫৪ সালে দেশে প্রথম বাণিজ্যিকভাবে চাউত্পাদন শুরু হয় এই বাগানে। সারা দেশের ১৬২ টি চাবাগানের মধ্যে সিলেটেই আছে ১৩৮টি। এর মধ্যে বেশিরভাগ চাবাগান মৌলভীবাজার ও শ্রীমঙ্গলে। আর কিছু বাগান রয়েছে সিলেট ও হবিগঞ্জে। এবার শুধু সিলেটে সেপ্টেম্বর পর্যন্ত ৫৮ দশমিক ৪ মিলিয়ন কেজি চাউত্পাদন হয়েছে। যা গত বছরের তুলনায় ১৪ মিলিয়ন কেজি বেশি। অর্থাত্ গত বছর সিলেটে চাউত্পাদনের পরিমাণ ছিল ৪৪ দশমিক ৪ মিলিয়ন কেজি।  শ্রীমঙ্গলস্থ আবহাওয়া পর্যবেক্ষণ কেন্দ্র সূত্র জানায় জানুয়ারি থেকে ৯ নভেম্বর পর্যন্ত ২ হাজার ৪৮৭ মিলিমিটার বৃষ্টিপাত রেকর্ড করা হয়েছে। যা চা শিল্পের জন্য খুবই উপকারী। চা বিশেষজ্ঞরা এ বৃষ্টিপাতকে চা শিল্পের জন্য আশীর্বাদ মনে করেন। এবার সর্বোচ্চ চা উত্পাদনের পেছনে অনুকূল আবহাওয়া যদিও বড় কারণ ছিল। তারপরও চাচাষ সম্প্রসারণ সময়মত সার ও কীটনাশক প্রয়োগ সর্বোপরি চাবোর্ডের নজরদারি এবং ক্লোন চা গাছের ব্যবহার বৃদ্ধির কারণে এবার সর্বোচ্চ চা উত্পাদন হচ্ছে। কুলাউড়ার সাতছড়ি সিলেটের খান টিস্টেট সিলেটের মালনীছড়াসহ বিভিন্ন বাগানে গিয়ে দেখা যায় বৃষ্টির কারণে চাবাগানগুলো আরো সবুজসতেজ হয়ে উঠেছে।