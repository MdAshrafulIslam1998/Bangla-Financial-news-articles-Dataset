Serial,Title,Date,Author,News
4303,গ্যাসের মূল্যবৃদ্ধির সিদ্ধান্ত পুনর্বিবেচনার দাবি ডিসিসিআইয়ের,2017-02-25,অনলাইন ডেস্ক,গৃহাস্থলী ও শিল্পখাতে দুই ধাপে গ্যাসের দাম বৃদ্ধির ফলে ব্যবসায় খরচ বৃদ্ধির পাশাপাশি মল্যস্ফীতি বাড়বে বলে ঢাকা চেম্বার অব কমার্স অ্যান্ড ইন্ডাস্ট্রি ডিসিসিআই অভিমত প্রকাশ করেছে। সার্বিক অবস্থা বিবেচনায় এবং সাধারণ জনগণের ভোগান্তি লাঘবে সংগঠনটি গ্যাসের মূল্যবৃদ্ধির এ সিদ্ধান্ত পুনর্বিবেচনার দাবি জানিয়েছে।  শনিবার এক সংবাদ বিজ্ঞপ্তিতে ডিসিসিআই বলেছে বর্তমানে গৃহাস্থলী ও শিল্প খাতে চাহিদা মাফিক গ্যাস সংযোগ প্রদান করা যাচ্ছে না উপরন্তু গ্যাসের মূল্যবৃদ্ধির সিদ্ধান্ত পণ্য উত্পাদন রফতানি এবং পণ্য পরিবহনসহ ব্যবসায়িক সকল কর্মকাণ্ডের ব্যয় বৃদ্ধি পাবে। যার ফলে খুচরা বাজারে পণ্যের মূল্য বৃদ্ধি পাবে মূল্যস্ফীতি বাড়বে এবং সাধারণ জনগণ ভোগান্তির শিকার হবে।  ঢাকা চেম্বারের মতে দেশের ব্যবসায়ী সম্প্রদায় আন্তর্জাতিক বাজারে তীব্র প্রতিযোগিতার মধ্যে রয়েছে। এমতাবস্থায় গ্যাসের মূল্যবৃদ্ধির সিদ্ধান্ত তৈরি পোশাক এবং স্থানীয় উদ্যোক্তাদের আন্তর্জাতিক বাজারে টিকে থাকার ক্ষেত্রে কঠিন চ্যালেঞ্জের মুখোমুখি করবে।  এছাড়াও গ্যাসের মূল্য বৃদ্ধির কারণে গ্যাস ভিত্তিক বিদ্যুত্ উত্পাদনে ব্যয় বাড়বে এবং ভবিষ্যতে বিদ্যুতের মূল্য বাড়ানোর আশঙ্কা রয়েছে। সার উত্পাদনে ব্যবহূত গ্যাসের মূল্য বৃদ্ধির এ সিদ্ধান্তের কারণে দেশের কৃষিখাত বিশেষ করে ধান উত্পাদনে নেতিবাচক প্রভাবের আশঙ্কা রয়েছে বলে সংগঠনটি মনে করছে।  ডিসিসিআই গ্যাস সংকট নিরসনে নিজস্ব কয়লার ব্যবহার বৃদ্ধি এবং নতুন নতুন গ্যাস ক্ষেত্র অনুসন্ধান বিশেষ করে সমুদ্র এলাকয় গ্যাস কুপ অনুসন্ধানে বাপেক্সের কর্মকাণ্ড আরো জোরদার করার ওপর গুরুত্বারোপ করেন। বাসস।  ইত্তেফাকমণ্ডল