Serial,Title,Date,Author,News
398,নারী উদ্যোক্তাদের জন্য ব্র্যাক ব্যাংকের কর্মশালা,2022-03-17,ইত্তেফাক অনলাইন ডেস্ক,ব্র্যাক ব্যাংক এর উইমেন ব্যাংকিং সেগমেন্ট  নারী এফকমার্স উদ্যোক্তাদের জন্য একটি কর্মশালার আয়োজন করেছে। ১১ মার্চ ঢাকায় ব্যাংকের প্রধান কার্যালয়ে মাস্টার দ্যা ডিজিটাল এন্ট্রপ্রেনিউরিয়াল স্কিল শীর্ষক দিনব্যাপী কর্মশালায় ৭৩ জন উদীয়মান নারী উদ্যোক্তা অংশগ্রহণ করেন। বৃহস্পতিবার ব্র্যাক ব্যাংক এক সংবাদ বিজ্ঞপ্তিতে এ তথ্য জানিয়েছে। এতে বলা হয় বাংলাদেশে এফকমার্সের লক্ষ্যণীয় প্রবৃদ্ধি ও অগণিত নারী উদ্যোক্তার এ ব্যবসায় শুরুর প্রেক্ষিতে এই কর্মশালার আয়োজন করা হয়। উদ্যোক্তাদের ব্যবসায়িক জ্ঞান ও ব্যবস্থাপনা দক্ষতা বৃদ্ধির লক্ষ্যে ও অনলাইন ব্যবসা পরিচালনা ও টিকিয়ে রাখতে এ কর্মশালা সহযোগিতা করবে।   বিশেষজ্ঞ প্রশিক্ষকবৃন্দ উদ্যোক্তাদের ডিজিটাল মার্কেটিং অনলাইন মার্কেটপ্লেসে প্রবেশ ও আন্তর্জাতিক বাজারের গতিপ্রকৃতি সম্পর্কে জ্ঞান এবং ব্যবহারিক তথ্য সম্পর্কে অংশগ্রহণকারীদের ধারণা দেন। বিটনিক ডিজিটালের হেড অব বিজনেস সামির মুহাম্মদ কোরবান ডিজিটাল মার্কেটিং নোহাউ সেশনটি পরিচালনা করেন। এসম্যানেজারের বিজনেস ডেভেলপমেন্ট লিড আবুল হাসনাত সোহাগ অ্যাক্সেস টু অনলাইন মার্কেটপ্লেস এবং ব্র্যাক ব্যাংক এর হেড অব ট্রেড অপারেশন্স কাজী এ.বি. এম. বশির অ্যাক্সেস টু ইন্টারন্যাশনাল মার্কেট মেকানিজম শীর্ষক সেশন পরিচালনা করেন। অনুষ্ঠানে দুইজন সফল উদ্যোক্তা ক্লে ইমেজের স্বত্বাধিকারী রেহানা আক্তার এবং সিক্স ইয়ার্ডস স্টোরির প্রতিষ্ঠাতা জেরিন তাসনিম খান তাদের ব্যবসার সাফল্যের গল্প বর্ণনা করেন। প্রধান অতিথি হিসেবে কর্মশালার উদ্বোধন করেন ব্র্যাক ব্যাংক এর ডেপুটি ম্যানেজিং ডিরেক্টর অ্যান্ড হেড অব এসএমই ব্যাংকিং সৈয়দ আব্দুল মোমেন।