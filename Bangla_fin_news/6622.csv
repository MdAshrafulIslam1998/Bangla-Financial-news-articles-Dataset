Serial,Title,Date,Author,News
6622,ঋণ ও আমানত সুদহারের ব্যবধান কমেছে,2015-03-05,ইত্তেফাক রিপোর্ট,ব্যাংক খাতে ঋণ ও আমানতের সুদহারের ব্যবধান স্প্রেড কিছুটা কমেছে। জানুয়ারি শেষে তফসিলি ব্যাংকগুলোর গড় স্প্রেড দাঁড়িয়েছে ৫ দশমিক ০৬ শতাংশ। ডিসেম্বরে স্প্রেড ছিল ৫ দশমিক ২১ শতাংশীয় পয়েন্ট। বাংলাদেশ ব্যাংকের নিয়মানুযায়ী ব্যাংকগুলোর গড় স্প্রেড ৫ শতাংশীয় পয়েন্টে রাখা কথা। তবে এ সময়ে দেশে কার্যরত ৫৬টি ব্যাংকের মধ্যে ২৭টি ব্যাংক এ কেন্দ্রীয় ব্যাংকের সে নির্দেশনা অমান্য করেছে। বাংলাদেশ ব্যাংকের হালনাগাদ প্রতিবেদনে দেখা গেছে জানুয়ারি শেষে আমানতের গড় সুদহার দাঁড়িয়েছে ৭ দশমিক ২৬ শতাংশ যা এর আগের মাস ডিসেম্বরে ছিল ৭ দশমিক ২৫ শতাংশ। আলোচ্য সময়ে ঋণের গড় সুদহার হয়েছে ১২ দশমিক ৩২ শতাংশ। যা আগের মাসে ছিল ১২ দশমিক ৪৬ শতাংশ। এতে স্প্রেড দাঁড়িয়েছে ৫ দশমিক ০৬ শতাংশীয় পয়েন্ট। প্রতিবেদন অনুযায়ী রাষ্ট্রীয় মালিকানাধীন ব্যাংকগুলোর মধ্যে বেসিক ব্যাংকের স্প্রেড আবারও কিছুটা বেড়ে দাঁড়িয়েছে ৫ দশমিক ২৮ শতাংশীয় পয়েন্ট। এছাড়া বেসরকারি ও বিদেশি মালিকানার আরও ২৬টি ব্যাংকের ঋণআমানতের ব্যবধান ৫ শতাংশীয় পয়েন্টর উপরে রয়েছে। বেসরকারি ব্যাংকগুলোর ঋণে গড় সুদ হার কমে ১২ দশমিক ৮২ শতাংশ হয়েছে যা আগের মাসে ছিল ১২ দশমিক ৯৯ শতাংশ। আর আমানতের গড় সুদহার কমে দাঁড়িয়েছে ৭ দশমিক ৫২ শতাংশ যা আগের মাসে ছিল ৭ দশমিক ৫৫ শতাংশ। প্রতিবেদনে দেখা যায় বেসরকারি খাতের ব্যাংকগুলোর মধ্যে ব্র্যাক ব্যাংকের স্প্রেড সবচেয়ে বেশি। এ ব্যাংকের ঋণআমানতের ব্যবধান ৯ দশমিক ১০ শতাংশীয় পয়েন্ট। এর পরে ডাচবাংলার ব্যাংকে ৭ দশমিক ৭২ শতাংশ এবং ওয়ান ব্যাংকের ঋণআমানতের ব্যবধান ৬ দশমিক ৭২ শতাংশীয় পয়েন্ট। এছাড়া এবি দি সিটি আইএফআইসি পূবালী উত্তরা ইস্টার্ন এনসিসি প্রাইম ঢাকা স্যোসাল ইসলামী এক্সিম প্রিমিয়ার ব্যাংক এশিয়া ট্রাস্ট যমুনা মিডল্যান্ড ইউনিয়ন এবং মধুমতি ব্যাংকের স্প্রেড ৫ শতাংশীয় পয়েন্টের বেশি।