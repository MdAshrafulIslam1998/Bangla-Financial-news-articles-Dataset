Serial,Title,Date,Author,News
4442,ট্রাভেল এজেন্টদের সম্মাননা জানালো নভোএয়ার,2017-01-10,অনলাইন ডেস্ক,নভোএয়ার এর যাত্রী পরিবহনে গুরুত্বপূর্ণ অবদান রাখায় দেশের বিভিন্ন অঞ্চলের ট্রাভেল এজেন্সিদের সম্মাননা দিয়েছে দেশের শীর্ষ স্থানীয় বেসরকারি বিমান সংস্থা নভোএয়ার।  সোমবার সন্ধ্যায় রাজধানীর প্যান প্যাসিফিক হোটেল সোনারগাঁও এ নভোএয়ার এর চতুর্থ বর্ষ পূর্তি উপলক্ষ্যে আয়োজিত এক অনুষ্ঠানে এই সম্মাননা দেয়া হয়।  বেসামরিক বিমান পরিবহন ও পর্যটন মন্ত্রী রাশেদ খান মেনন এমপি পুরস্কার প্রাপ্তদের হাতে ক্রেষ্ট তুলে দেন। অনুষ্ঠানে বেসামরিক বিমান পরিবহন ও পর্যটন মন্ত্রণালয় বেসামরিক বিমান চলাচল কর্তৃপক্ষ বিভিন্ন সরকারি সংস্থার উর্ধ্বতন কর্মকর্তা দেশের বিভিন্ন ট্রাভেল এজেন্সি দেশের বিশিষ্ট গণ্যমান্য ব্যক্তি ও বিশিষ্ট ব্যবসায়ী ও মিডিয়া ব্যক্তিরা উপস্থিত ছিলেন।  প্রধান অতিথির বক্তব্যে বেসামরিক বিমান পরিবহন ও পর্যটন মন্ত্রী রাশেদ খান মেনন নভোএয়ার এর সাফল্য কামনা করেন।  মোট ৪ টি ক্যাটাগরিতে ২৬টি ট্রাভেল এজেন্সিকে সম্মাননা দেয়া হয়। আউটস্ট্যান্ডিং ক্যাটাগরিতে মিলিয়ন ডলার এজেন্ট হিসাবে পুরস্কার পেয়েছে চট্টগ্রামের বি ফ্রেশ। ন্যাশনাল টপ পারফরমেন্স ক্যাটাগরিতে টাইটানিয়াম এজেন্ট হিসেবে বি ফ্রেশ প্লাটিনাম এজেন্ট হিসেবে ইন্টারন্যাশনাল ট্রাভেল করপোরেশন এবং স্যাফায়ার এজেন্ট হিসেবে সায়মন ওভারসিস লিমিটেড পুরস্কার পেয়েছে।  এছাড়া জোনাল টপ পারফরমার হিসেবে ঢাকা চট্টগ্রাম কক্সবাজার সিলেট যশোর ও সৈয়দপুর জোনের তিনটি করে ট্রাভেল এজেন্সিকে এবং বেস্ট প্রমিজিং এজেন্ট হিসেবে বিভিন্ন জোনের চারটি ট্রাভেল এজেন্সিকে পুরস্কার দেয়া হয়।  নভোএয়ার এর ব্যবস্থাপনা পরিচালক মফিজুর রহমান বলেন সাফল্যের চার বছর অতিক্রম করে পঞ্চম বছরে পদার্পন এর অঙ্গীকার হবে আমাদের সম্মানিত যাত্রী চাহিদার সাথে সামঞ্জস্যপূর্ণ অভ্যন্তরীণ ও আন্তর্জাতিক গন্তব্য সম্প্রসারণ বহরে আরও এয়ারক্রাফট সংযোজন এর মাধ্যমে উন্নত যাত্রী সেবা নিশ্চিত করা।  নভোএয়ার ২০১৩ সাল থেকে ২০১৬ সাল পর্যন্ত ১১৬৬৫ টি ফ্লাইট পরিচালনার মাধ্যমে অভ্যন্তরীণ ও আন্তর্জাতিক রুটে ১০ লাখেরও বেশি যাত্রী সেবা দিয়েছে।  ইত্তেফাকএমএইচ