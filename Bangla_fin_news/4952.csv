Serial,Title,Date,Author,News
4952,তালিকাভুক্ত হলো সীমান্ত ব্যাংক,2016-08-10,ইত্তেফাক রিপোর্ট,সেনাবাহিনীর ব্যবস্থাপনায় পরিচালিত ট্রাস্ট ব্যাংকের আদলে নতুন একটি বাণিজ্যিক ব্যাংক স্থাপন করেছে বর্ডার গার্ড বাংলাদেশ বিজিবি। তফসিলি ব্যাংক হিসেবে গত ২১ জুলাই ব্যাংকটিকে সীমান্ত ব্যাংক লিমিটেড নামে তালিকাভুক্ত করা হয়েছে।  বুধবার বাংলাদেশ ব্যাংকের ব্যাংকিং প্রবিধি ও নীতি বিভাগ থেকে এ সংক্রান্ত একটি প্রজ্ঞাপন জারি করা হয়েছে।  বিষয়টি বাংলাদেশ গেজেটের অতিরিক্ত সংখ্যায় চলতি বছরের ১ আগস্ট প্রকাশ করা হয়েছে। এতে বলা হয় বাংলাদেশ ব্যাংক অর্ডার ১৯৭২ এর ৩৭ ২ এ এ ধারায় প্রদত্ত ক্ষমতা বলে বাংলাদেশ ব্যাংক কর্তৃক ২১ জুলাই ২০১৬ বৃহস্পতিবার হতে সীমান্ত ব্যাংক লিমিটেডকে তফসিলি ব্যাংকরূপে তালিকাভুক্ত করা হলো। নতুন এ ব্যাংকটির অনুমোদিত মূলধন ধরা হয়েছে ৪০০ কোটি টাকা। আর পরিশোধিত মূলধন থাকবে ১০০ কোটি টাকা।  প্রসঙ্গত এ ব্যাংকটিসহ বাংলাদেশে তফসিলি ব্যাংকের সংখ্যা এখন পর্যন্ত ৫৭টি।