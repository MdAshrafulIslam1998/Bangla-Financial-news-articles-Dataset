Serial,Title,Date,Author,News
4963,ব্রেক্সিটের প্রভাব বাংলাদেশের বিনিয়োগে পড়বে না বাণিজ্যমন্ত্রী,2016-08-04,ইত্তেফাক রিপোর্ট,বাণিজ্যমন্ত্রী তোফায়েল আহমেদ বলেছেন পদ্মা সেতু থেকে কুয়াকাটা পর্যন্ত রেলওয়ে তৈরী এবং পায়রা বন্দরে বিনিয়োগের প্রস্তাব দিয়েছে যুক্তরাজ্য।  বৃহস্পতিবার সচিবালয়ে ঢাকায় নিযুক্ত যুক্তরাজ্যের রাষ্ট্রদূত আলিসন ব্লাক এর সঙ্গে মতবিনিময় শেষে সাংবাদিকদের এ তথ্য জানান বাণিজ্যমন্ত্রী তোফায়েল আহমেদ। তিনি বলেন যুক্তরাজ্য ইউরোপিয়ন ইউনিয়ন থেকে বের হয়ে আসলেও বাংলাদেশের সাথে বাণিজ্যবিনিয়োগে কোনো প্রভাব পরবে না। বাণিজ্য ও উন্নয়নে যুক্তরাজ্যের প্রদত্ত সাহায্য ও সহযোগিতা অব্যাহত থাকবে। যুক্তরাজ্য বাংলাদেশে বাণিজ্য ও বিনিয়োগ আরো বাড়াতে চায়।  বাণিজ্যমন্ত্রী বলেন সন্ত্রাসী কার্যক্রমের বিরুদ্ধে বাংলাদেশ সরকারের গৃহীত পদক্ষেপের প্রশংসা করেছে যুক্তরাজ্য। যুক্তরাজ্যের নাগরিকদের বাংলাদেশে যাতায়াত এবং বাণিজ্যবিনিয়োগ স্বাভাবিক থাকবে। বিদেশিদের নিরাপত্তার জন্য বাংলাদেশ সরকারের গৃহীত কঠোর পদক্ষেপ গ্রহণ করায় সন্তোষ প্রকাশ করেছে যুক্তরাজ্যের রাষ্ট্রদূত।