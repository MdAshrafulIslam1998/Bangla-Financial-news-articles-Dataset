Serial,Title,Date,Author,News
3594,ডংজেনের ব্র্যান্ড অ্যাম্বাসেডর হলেন সাকিব,2018-03-03,অনলাইন ডেস্ক,মোটরবাইক অটোবাইক ইজি বাইকসহ ব্যাটারিচালিত পণ্যের জগতে ইমার্জিং ব্র্যান্ড ডিজেডিসি ক্রিকেট বিশ্বের এক নাম্বার অলরাউন্ডার সাকিব আল হাসানকে বাংলাদেশে তাদের ব্র্যান্ড অ্যাম্বাসেডর নিযুক্ত করেছে।  রাজধানীর হোটেল লি মেরিডিয়ানে শনিবার এই চুক্তি স্বাক্ষরিত হয়। সাকিব ক্রিকেটের তিনটি ধারাতেই বিশ্বসেরা হয়েছেন যিনি এখন তরুণ সমাজের আইকন। এ ঘোষণার মধ্য দিয়ে ব্যাটারিচালিত পণ্যের প্রস্তুতকারী বিশ্বের অন্যতম প্রতিষ্ঠান চীনের ডংজেনের  সাথে যুক্ত হলেন সাকিব আল হাসান।  প্রতিষ্ঠানটির ব্যবসায়িক পার্টনার ও বাংলাদেশ স্টিল মিলস স্কেল এক্সপোর্টার এসোসিয়েশনের সভাপতি এরশাদ উদ্দীন বলেন সাকিব সারা বিশ্বের ক্রিকেটপ্রেমীদের কাছে জনপ্রিয়। দিন দিন তার জনপ্রিয়তা আরো বাড়ছে। তিনি বাংলাদেশের তরুণ প্রজন্মের প্রতিনিধি। সাকিবের সাথে যুক্ত হওয়ায় বাংলাদেশের তরুণ ক্রেতাদের কাছে ডিজেডিসি ব্র্যান্ডের গ্রহণযোগ্যতা ও জনপ্রিয়তা আগের চেয়ে বাড়বে। দক্ষিণ এশিয়ার মধ্যে প্রযুক্তি পণ্যের অন্যতম বাজার বাংলাদেশ ডিজেডিসি ব্র্যান্ডের পণ্যের জন্য যথেষ্ট উপযোগী।  সাকিব আল হাসান বলেন এই ব্র্যান্ডের সাথে যুক্ত হতে পেরে আমি আনন্দিত। ডংজেনের পণ্যগুলো বাংলাদেশের জন্য খুবই মানানসই এবং এদেশের জনগণের ক্রয় ক্ষমতার মধ্যে রয়েছে। তাই তাদের সাথে আমার যুক্ত হওয়াটা অর্থপূর্ণ। আমি বিশ্বাস করি আমাদের দেশে এই পণ্যের প্রসার ঘটবে এবং এই দেশের জনগণ উপকৃত হবেন।  ইত্তেফাকআরকেজি