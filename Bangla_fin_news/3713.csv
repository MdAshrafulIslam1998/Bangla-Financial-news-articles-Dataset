Serial,Title,Date,Author,News
3713,সিটি ব্যাংককে এক কোটি মার্কিন ডলার দিচ্ছে নরফান্ড,2018-01-06,অনলাইন ডেস্ক,সিটি ব্যাংক সম্প্রতি নরওয়েজিয়ান ডেভেলপমেন্ট ব্যাংক নরফান্ড থেকে ১ কোটি মার্কিন ডলার অর্থ সংস্থান করেছে। এই অর্থ সিটি ব্যাংকের প্রজেক্ট ফাইন্যান্সিং এবং অফসোর ব্যাংকিংএর ব্যবসা সম্প্রসারণে ব্যবহৃত হবে। এক সংবাদ বিজ্ঞপ্তিতে এ তথ্য জানিয়েছে প্রতিষ্ঠানটি।  এ উপলক্ষে নরওয়ের অসলোতে একটি চুক্তি স্বাক্ষর অনুষ্ঠানের আয়োজন করা হয়। সিটিব্যাংকের ব্যবস্থাপনা পরিচালক ও প্রধান নির্বাহী সোহেল আর কে হুসেইন এবং নরফান্ডএর প্রধান নির্বাহী কর্মকর্তা জেল রোল্যান্ড নিজ নিজ প্রতিষ্ঠানের পক্ষে চুক্তিটি স্বাক্ষর করেন।  এ সময় অন্যান্যদের মধ্যে সিটি ব্যাংকের উপব্যবস্থাপনা পরিচালক শেখ মোহাম্মদ মারুফ ও হেড অব স্ট্রাকচার্ড ফাইন্যান্স মাহবুব জামিল নরফান্ডের ফাইন্যান্সিয়াল ইনস্টিটিউটের প্রধান এরিকস্যান্ডারসেন ও সিনিয়র ইনভেস্টমেন্ট ম্যানেজার ম্যারিয়ান হ্যালভরসেনসহ উভয় প্রতিষ্ঠানের ঊর্ধ্বতন কর্মকর্তাবৃন্দ উপস্থিত ছিলেন।  ইত্তেফাক রেজা