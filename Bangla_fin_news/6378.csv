Serial,Title,Date,Author,News
6378,মধু রফতানির জন্য স্লোভেনিয়ার সাথে চুক্তি স্বাক্ষর,2015-05-10,ইত্তেফাক রিপোর্ট,ইউরোপিয়ান ইউনিয়নভুক্ত দেশ স্লোভেনিয়ার মডেক্স কোম্পানির সাথে মধু রফতানির বিষয়ে একটি সমঝোতা স্বারক এমওইউ স্বাক্ষর করেছে বাংলাদেশ ক্ষুদ্র ও কুটির শিল্প করপোরেশন বিসিক। বিসিক কর্তৃক বাস্তবায়নাধীন আধুনিক প্রযুক্তি প্রয়োগের মাধ্যমে মৌচাষ উন্নয়ন প্রকল্পের উদ্যোগে মতিঝিলস্থ বিসিক ভবন চত্তরে রবিবার থেকে ৫ দিনব্যাপী মধুমেলা শুরু হয়েছে। এ উপলক্ষে আয়োজিত অনুষ্ঠানে চুক্তিটি স্বক্ষরিত হয়।  বিসিক চেয়ারম্যান আহমদ হোসেন খান প্রধান অতিথি হিসেবে মধুমেলার উদ্বোধন করেন। অনুষ্ঠানে সভাপতিত্ব করেন বিসিকের পরিচালক প্রকল্প পতিত পাবন বৈদ্য।  এ সময় জানানো হয়বাংলাদেশ থেকে বছরে ১ থেকে দেড় লাখ টন মধু বিদেশে রফতারি করা সম্ভব। এ জন্য বিসিককে আরো কার্যকর ভূমিকা পালন করতে হবে। প্রয়োজনে ভারতের মতো বাংলাদেশেও মধু বোর্ড গঠন করতে হবে। দেশের বিভিন্ন এলাকার মৌচাষিদের উত্পাদিত মধু বিক্রি ও প্রদর্শনের লক্ষ্যে মেলায় ২০টি স্টল স্থান পেয়েছে। আগামী ১৪ মে পর্যন্ত প্রতিদিন সকাল ৯টা থেকে বিকাল ৫টা পর্যন্ত মেলা সর্বসাধারণের জন্য উন্মুক্ত থাকবে।